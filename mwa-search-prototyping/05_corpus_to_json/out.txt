[
  {
    "volume": "4. Maalula",
    "texts": [
      {
        "text": "001. M_ḤF Wie der kluge Richter den Zauberer überlistete.txt",
        "contents": [
          {
            "lineNumber": "001",
            "textus": "001. wōṯ l-aḥḥaḏ ġabrōna eččṯa, čuṯ šunīṯa aḥla menna b-ʕōlma."
          },
          {
            "lineNumber": "002",
            "textus": "002. wōb mapṣuṭ bā ḳatt tunya, bess wōṯ sōḥra makkar, iġčar menne w aḥəste, w tappar ḥīlča yuspenna, l-eččṯil lanna ġabrōna lēle."
          },
          {
            "lineNumber": "003",
            "textus": "003. čūle illa saḥril nefše w ṯḳelle šekla ču mixčlaf m-ʕa šekəl lanna ġabrōna mett, w zalle hanna sōḥra ʕa payṯil ġabrōna w amelle: «nfōḳ mn-ōxa, hōš šunīṯa hī ičəṯ!»"
          },
          {
            "lineNumber": "004",
            "textus": "004. hanna ġabrōna waḳčil išmeʕ mō aḥək sōḥra, aġḏ̣eb w ihžam aʕle, batte yšaḳḳfenne šaḳfōṯa šaḳfōṯa."
          },
          {
            "lineNumber": "005",
            "textus": "005. waḳčil išmeʕ ōbəl eččṯe ḳuttōra infeḳ mnə-wḏ̣ōṯe w iṭʕan b-īḏe sikkīna batte ytōfaʕ bā m-ʕa ṣehre."
          },
          {
            "lineNumber": "006",
            "textus": "006. lakin čḥayyar ḥīrča ḳawya waḳčil ḥimnil baʕḏ̣e ču ʕammaḳtar ymayyez baynṯl əṯrinn, lōfaš ḏiʕnil ṣehre m-ʕa sōḥra."
          },
          {
            "lineNumber": "007",
            "textus": "007. lakin mṣīpčil šunīṯa ti ḥalya wayba awrab, ʕaya ḥrīṯa lōfaš maḳətra čiḏeʕ mn-ann iṯər ġabrūn anu minnayhun beʕla."
          },
          {
            "lineNumber": "008",
            "textus": "008. čūla ġēr čiḳʕēla w čintub ʕa ḥaẓẓa w čibəx, w beʕla w sōḥra isḳel ʕamṣarīʕin ʕemmil baʕḏ̣innun w lōfaš aḳtar yinəčṣar aḥḥaḏ minnayhun ʕa ḥrēna."
          },
          {
            "lineNumber": "009",
            "textus": "009. ḥōxa waḳḳfull ḳuttōra w miččafḳin yizlullun l-ġappil ḳōḏ̣ya yḥullell muškelṯa."
          },
          {
            "lineNumber": "010",
            "textus": "010. hanna ḳōḏ̣ya išmeʕ mō aḥək w čḥayyar baḥar w ḳarrar b nefše yanhell lōm muškelṯa ti ṣeʕba ḳall mil batta čkallfenne m-čifkīra."
          },
          {
            "lineNumber": "011",
            "textus": "011. hōxa kʕōle ʕammičʔammall ġabərnō ṯrinn šaʕṯiz zamōna w amellun: «emḥar ʕṣofra bann nḥaḏ̣ḏ̣ar lēlxun santūḳa iḳḳer yṭuʕnenne uxxl_aḥḥaḏ minnayxun ešbaʕ urəḥ ʕa rayšil ʕarḳūba, w ti maḳtar ʕal-anna mett asebəl lōš šunīṯa lēle w ṯōḳna eččṯe.»"
          },
          {
            "lineNumber": "012",
            "textus": "012. hanna ḳōḏ̣ya app amra l-ġabərnōye yḥaḏ̣ḏ̣run santūḳa w iṭlab minnayhun yišwun ġawwōṯil santūḳa ġabrōna w ysakkrunne kayyes."
          },
          {
            "lineNumber": "013",
            "textus": "013. ṯēn yōma ʕṣofra waḳčil ṭaʕnis santūḳa beʕliš šunīṯa, ščiḥne iḳḳer baḥar, liʔannu ču yaḏḏeʕ mō ōṯ b-leppe."
          },
          {
            "lineNumber": "014",
            "textus": "014. waḳčil balleš yislaḳ ʕa ʕarḳūba w yinḥuč menne ōḥes p-čaʕba."
          },
          {
            "lineNumber": "015",
            "textus": "015. ōmar b-nefše b-ḥessa išmeʕ: bann ničḥammal xulle mett, ḥáyyalla nḥōfeẓ ʕal_ičəṭ."
          },
          {
            "lineNumber": "016",
            "textus": "016. išmeʕ ġabrōna ti ōb b-leppis santūḳa mō ōmar beʕla w aḥəfẓe kayyes."
          },
          {
            "lineNumber": "017",
            "textus": "017. waḳčiṯ ṯōle tawris sōḥra w ṭaʕnil santūḳa šiməʕne ġabrōna ti ōb əb-leppe w hū ʕammōmar b-nefše: xulla ešbaʕ fušḥan w nōseb ḥormṯa čūṯ aḥla menna b-ʕōlma, eččṯa līl."
          },
          {
            "lineNumber": "018",
            "textus": "018. bess hanna ġabrōna ti wōb b-leppis santūḳa amell ḳōḏ̣ya mō išmeʕ m-ġabərnō ṯrinnun."
          },
          {
            "lineNumber": "019",
            "textus": "019. hanna ḳōḏ̣ya zʕaḳlun w amellun: «ṯrinxun anəžḥičxun bə-ṭʕōnissantūḳa, ḳayyam ḳummayxun faḥṣa ḥrēna.»"
          },
          {
            "lineNumber": "020",
            "textus": "020. ayṯ ḳannīnča w amellun: «uxxl_aḥḥaḏ minnayxun yitxul l-leppil lōḳ ḳannīnča ḥetta yuspell lōš šunīṯa eččṯa lēle.»"
          },
          {
            "lineNumber": "021",
            "textus": "021. bess hanna tarwīša, beʕla, amelle... hanna tarwīša, beʕla, ḥimnil ḳannīnča zʕōr, amell ḳōḏ̣ya: «ana ču nmaḳtar ʕa lōš šaġəlṯa.»"
          },
          {
            "lineNumber": "022",
            "textus": "022. iḏ̣ḥek ḳōḏ̣ya w amell sōḥra: «hačči čmaḳtar?»"
          },
          {
            "lineNumber": "023",
            "textus": "023. sōḥra tuġray: «nmaḳtar!»"
          },
          {
            "lineNumber": "024",
            "textus": "024. čḥayyar xutt ti waybin kaʕyin waḳčiḥ ḥmuss sōḥra izʕer w iṯḳen... w iṯḳen ḳattlə spaʕṯa b-leppil... iṯḳen ḳattlə spaʕṯa w iḳḥaṣ ʕa leppil ḳannīnča."
          },
          {
            "lineNumber": "025",
            "textus": "025. waḳčil iḥəm ḳōḏ̣ya xann ḳarreb m-ḳannīnča b-nefše w sakkra kayyes w amell... w afčel l-ġappil tarwīša, beʕla, w amerle: «yalla, ʕa bayṯax hačč w eččṯax! anaḥ abʕiḏlaḥəl ẓolma meʕlax, bess hanna sōḥra ti xabīṯay batte yičbaḳḳ ġawwōyṯil lōḳ ḳannīnča ti battaḥ nžuččenna b-baḥra, ḥetta yiḏmux b-yarke l-axerčit tahra.»"
          }
        ]
      },
      {
        "text": "002. M_FMW Der Arme und der Reiche.txt",
        "contents": [
          {
            "lineNumber": "001",
            "textus": "001. ōṯ iṯər ḥōḏ, aḥḥaḏ ifḳer w aḥḥaḏ iġən."
          },
          {
            "lineNumber": "002",
            "textus": "002. aḳam hanna či ifḳer, ġappe ʕyōla, baḥar."
          },
          {
            "lineNumber": "003",
            "textus": "003. aḳam niḥčaṯ eččṯil lanna či ifḳer l-ġappil či iġən, amrall eččṯa či iġən: «čmaffōl biʕəl yiščġel yōma ʕemmil biʕliš?»"
          },
          {
            "lineNumber": "004",
            "textus": "004. amralla: «ē!» amrōla: «laʔ laʔ!» čūb ē, laʔ. amrōla: «lā!»"
          },
          {
            "lineNumber": "005",
            "textus": "005. atar waḳčiṯ ṯōle beʕla ʕrōba xett ḥatīsa amrōle: «la, ču čmaffēle.»"
          },
          {
            "lineNumber": "006",
            "textus": "006. irxeb bakkar, ʕṣofra bakkar hanna ʕa ḥmōra... ʕa ḥmōrča w zalle."
          },
          {
            "lineNumber": "007",
            "textus": "007. laḥḳe bōṯar ḳalles willa hū w allex ʕa tarba isḳaṭ, čšarkal p-xēfa."
          },
          {
            "lineNumber": "008",
            "textus": "008. ōmar b-nefše: nīḳum naḳimell lanna xēfa, aḥsan ma yṯēle ġayre yičšarkal bē."
          },
          {
            "lineNumber": "009",
            "textus": "009. aḳam aḳīme walla iščaḥ erraʕ menne ġurnōyṯiḏ ḏahba."
          },
          {
            "lineNumber": "010",
            "textus": "010. aḳīma w ṭaʕna."
          },
          {
            "lineNumber": "011",
            "textus": "011. xett ʕōwet laḥḳil lōte, či mčōžar, či iġən."
          },
          {
            "lineNumber": "012",
            "textus": "012. ḏukkil laḥḳe xett amer... ḥimnil lanna ti iġən, ilčḳi b-baʕḏ̣inn."
          },
          {
            "lineNumber": "013",
            "textus": "013. amelle hanna či iġən l-anna či ifḳer: «mō čiṭʕen ʕemmax?»"
          },
          {
            "lineNumber": "014",
            "textus": "014. amelle: «ġurnōyṯiḏ ḏahba.»"
          },
          {
            "lineNumber": "015",
            "textus": "015. amelle: «čmappīl robʕa?»"
          },
          {
            "lineNumber": "016",
            "textus": "016. amelle: «ē!»"
          },
          {
            "lineNumber": "017",
            "textus": "017. amelle: «čmappīl xett felka?»"
          },
          {
            "lineNumber": "018",
            "textus": "018. amelle: «ē!»"
          },
          {
            "lineNumber": "019",
            "textus": "019. amelle: «čmappīl xett ṯlōṯa rubʕōya?»"
          },
          {
            "lineNumber": "020",
            "textus": "020. amelle xett: «ē!»"
          },
          {
            "lineNumber": "021",
            "textus": "021. «čmapplīl xulla?»"
          },
          {
            "lineNumber": "022",
            "textus": "022. ōmar: «lā, ču nmapplēx xulla.»"
          },
          {
            "lineNumber": "023",
            "textus": "023. amelle: «mpala, bax čappīl xulla!»"
          },
          {
            "lineNumber": "024",
            "textus": "024. ʕawet applēle xulla."
          },
          {
            "lineNumber": "025",
            "textus": "025. amelle: «bann nḳuṭlennax.»"
          },
          {
            "lineNumber": "026",
            "textus": "026. amelle: «ʕaya bax čḳuṭlinn?»"
          },
          {
            "lineNumber": "027",
            "textus": "027. amelle: «xann, emḥar čṯēḥ čmafset aʕəl bə-blōta.»"
          },
          {
            "lineNumber": "028",
            "textus": "028. amelle... amelle: «hatta lakōn ninḥuč ničwaḏ̣ḏ̣ w niməš b-nahra w ənṯī.»"
          },
          {
            "lineNumber": "029",
            "textus": "029. inḥeč iməš w čwaḏ̣ḏ̣ b-nahra w ṯōle."
          },
          {
            "lineNumber": "030",
            "textus": "030. aḳam ḳīsa w miḥne ʕa berčil_eḏne."
          },
          {
            "lineNumber": "031",
            "textus": "031. isḳaṭ b-arʕa w ameṯ."
          },
          {
            "lineNumber": "032",
            "textus": "032. iḥfar ġūrča w ṭafle."
          },
          {
            "lineNumber": "033",
            "textus": "033. zalle hanna bakkar ʕa payṯa, amrōle eččṯe: «ʕaya čbakker imōḏ?»"
          },
          {
            "lineNumber": "034",
            "textus": "034. amerla: «ḥassliṯ m-zuppōna w nōṯ.»"
          },
          {
            "lineNumber": "035",
            "textus": "035. amella maʕ ḳeṣṣṯil ġurnōyṯa w xann xann yaʕni ḳeṣṣṯa."
          },
          {
            "lineNumber": "036",
            "textus": "036. amrōle: «lakōn nīḳu nṭumrell lōġ ġurnōyṯa w la nīmar l-barnaš.»"
          },
          {
            "lineNumber": "037",
            "textus": "037. ṭamraččil lōġ ġurnōyṯa w lā amraṯ l-barnaš."
          },
          {
            "lineNumber": "038",
            "textus": "038. bōṯar šoppṯa, yōma, yaʕni iṯər yarəḥ, yarḥa la bayyan mett, ḳaṭʕull amla maʕ... l-anna či ifḳer."
          },
          {
            "lineNumber": "039",
            "textus": "039. ḳaṭʕull amla, fakkar ya mett barnaš ḳaṭle, ya axle waḥša, ya ḏ̣abʕa. amell... atar zalle..."
          },
          {
            "lineNumber": "040",
            "textus": "040. yōma m-yumō xett zalle ʕamčōžar hanna či iġən, walla iščaḥ ḏalīṯa m-misti tarba."
          },
          {
            "lineNumber": "041",
            "textus": "041. iščaḥ ḏalīṯa w naffīḳa w ōṯ ḳaṭṭūfəl ʕinbō bā čūb b-ʔawōne, p-xanunō."
          },
          {
            "lineNumber": "042",
            "textus": "042. ē, ḳaṭfe, ōmar batte yahətlēl lanna malka."
          },
          {
            "lineNumber": "043",
            "textus": "043. ṣarre p-ṣorrṯa w hū ōz ʕa tarba, isleḳ l-ġappil malka, amelle: «nayṯēx ḳaṭṭūfəl ʕinbō.»"
          },
          {
            "lineNumber": "044",
            "textus": "044. šūne ʕa ṭawəlṯa hū w naḥḥeč ʕa taržōṯa, yaʕni faṯḥil lōṣ ṣorrṯa iščaḥ žumzomṯa badōl ḳaṭṭūfəl ʕinbō."
          },
          {
            "lineNumber": "045",
            "textus": "045. amelle: «mō čayyīṯəl hačč?»"
          },
          {
            "lineNumber": "046",
            "textus": "046. amelle: «ḳaṭṭūfəl ʕinbō.»"
          },
          {
            "lineNumber": "047",
            "textus": "047. amelle: «laʔ, hōḏ žumžomṯa. mō ḳeṣṣṯax hačč?»"
          },
          {
            "lineNumber": "048",
            "textus": "048. aḥəklēle ḳeṣṣṯe, innu hū iḳṭal zaləmṯa w xann xann ḳeṣṣṯa."
          },
          {
            "lineNumber": "049",
            "textus": "049. amelle «lakōn zēx! čmappēl lōġ ġurnōyṯa l-či ifḳer, lə-ʕyōla či ifḳer w čṯēx liʕəl!»"
          },
          {
            "lineNumber": "050",
            "textus": "050. zalle xett ʕawet applēl či ifḳer, ʕaweṯ ṯōle."
          },
          {
            "lineNumber": "051",
            "textus": "051. amell či žallōta: «ṯā žulətlēle rayše! ḳuṭəʕlēle rayše!"
          },
          {
            "lineNumber": "052",
            "textus": "052. ṯōle ḳaṭəʕlēle rayše."
          }
        ]
      },
      {
        "text": "003. M_ḤF Das Reh des Knaben und der Königssohn.txt",
        "contents": [
          {
            "lineNumber": "001",
            "textus": "001. iḥḥ psōna izʕur ušme yawse ʕemmil ōbu ti ifḳer."
          },
          {
            "lineNumber": "002",
            "textus": "002. wōb mḥaṭṭeb ḏlūḳa m-ʕarḳūba, ḳōṭaʕ xšūra."
          },
          {
            "lineNumber": "003",
            "textus": "003. yōma mn-ann yumō yawse amell_ōbu: «eppay, batti čizbolli loʕəpṯa, čūṯ ġappi w lā loʕəpṯa, batt čizbolli loʕəpṯa ex ġayr m-bisinō."
          },
          {
            "lineNumber": "004",
            "textus": "004. yōma mn-ann yumō infeḳ ōbəl yawse ʕa ʕarḳūba ti baʕʕeḏ ḥetta yayṯ ḳalles ḏlūḳa, ḳalles xšūra, willa išmeʕ ḥessa."
          },
          {
            "lineNumber": "005",
            "textus": "005. zalle l-ġappil ḥessa, ṭaʕəl fuffōʕče w zalle l-ġappil ḥessa."
          },
          {
            "lineNumber": "006",
            "textus": "006. amelle ʕaḳle, belki ōṯ mett tarrōba ihžem aʕle ḏēba ḥetta yxallṣenne, willa iḥəm ġazalīṯa w berča, w hōġ ġazalīṯa ʕamtafīʕa, ʕamhažīma ḥetta čtōfaʕ maʕ berča."
          },
          {
            "lineNumber": "007",
            "textus": "007. bess ḏēba wōb aḳwa menna baḥar, laḳḳḥa b-arʕa w čalḥil ġawwa b-nibōye w afčel batte yiḳḥuṣ p-ḥaṣṣil berča ti zʕōr."
          },
          {
            "lineNumber": "008",
            "textus": "008. lakin ōbəl yawse tuġray miḥne p-furrōʕča ʕa rayše, ḳaṭle, w arheṭ l-ġappl_ōġ ġazalīṯa ḥuwwōrča w iṯḳen mlaḥmesla ḥaṣṣa."
          },
          {
            "lineNumber": "009",
            "textus": "009. wayba hī zayyīʕa m-ḏēba baḥar."
          },
          {
            "lineNumber": "010",
            "textus": "010. ōmar ōbəl yawse b-leppe: hōġ ġazalīṯa ḥuwwōrča aḥla htīṯa bann napplēll_ibər yawse."
          },
          {
            "lineNumber": "011",
            "textus": "011. šaḳla w zalle ʕa payṯa."
          },
          {
            "lineNumber": "012",
            "textus": "012. waḳčil iməṭ l-ġappe, iḥəḏ bā baḥar yawse."
          },
          {
            "lineNumber": "013",
            "textus": "013. iṯḳen mlaḥmesla ḥaṣṣa w maṭʕemla b-īḏe w zaʕeḳla l—ġappe w ṯyōla."
          },
          {
            "lineNumber": "014",
            "textus": "014. išmeʕ bā ebər malka, šattar čōžra yzubnenna."
          },
          {
            "lineNumber": "015",
            "textus": "015. zalle hanna čōžra l-ġappl_ōbəl yawse, amelle: «bann nzubnell lōġ ġazalīṯa.»"
          },
          {
            "lineNumber": "016",
            "textus": "016. amelle: «ču nimzappella. law bax čappīl ōlef ḳirəš ču batt nzappnenna.»"
          },
          {
            "lineNumber": "017",
            "textus": "017. amelle čōžra: «ana mann nšuḳlenna l-ebər malka.»"
          },
          {
            "lineNumber": "018",
            "textus": "018. amelle. «ču nimzappella, afhēm!»"
          },
          {
            "lineNumber": "019",
            "textus": "019. waḳčil iḏeʕ ebər malka p-ḳeṣṣṯa, šattril ḥarsōye yayṯunna b-ōḳ ḳūṯa."
          },
          {
            "lineNumber": "020",
            "textus": "020. yawse la irəṣ yapplēlun, ḳōymin ḳaṭlille w_aspilla ġassem meʕle."
          },
          {
            "lineNumber": "021",
            "textus": "021. waḳčil mōṭya l-ġappil ebər malka hōġ ġazalīṯa ʕammamella: «ṯāš axul hanna sukker mn-īḏ!»"
          },
          {
            "lineNumber": "022",
            "textus": "022. ġazalīṯa lōmar čḳarreb w lā čīxul."
          },
          {
            "lineNumber": "023",
            "textus": "023. amell ḥarsōye: «šuḳlunnā šwunnā p-ḳafṣa, belki zelle menna hanna ʕonta w ōxla.»"
          },
          {
            "lineNumber": "024",
            "textus": "024. šaḳlunna w šwunna p-ḳafṣa w išw ḳomma ḥašīša w fakīṯa w xōla."
          },
          {
            "lineNumber": "025",
            "textus": "025. hōġ ġazalīṯa lōmar čīxul, čbaḳḳaṯ ḥamša yūm xann lōmar čīxul."
          },
          {
            "lineNumber": "026",
            "textus": "026. iḏeʕ wzīrəl malka p-ḳeṣṣṯa."
          },
          {
            "lineNumber": "027",
            "textus": "027. amelle: «yā malkaḥ, čūp xulle mett čmaḳtar čzubnenne p-ḳiršō ḥetta ḥiwanō; hōġ ġazalīṯa batta čīmuṯ."
          },
          {
            "lineNumber": "028",
            "textus": "028. afḏ̣al mett čražžʕenna l-ʕa marōya w ebər malka ču batte ġazalīṯa ču ḥayla.»"
          },
          {
            "lineNumber": "029",
            "textus": "029. amell ḥarsōye: «yalla šuḳlunnā!»"
          },
          {
            "lineNumber": "030",
            "textus": "030. šaḳlull lōġ ġazalīṯa w zallun ražžʕunna l-ġappil marōya."
          },
          {
            "lineNumber": "031",
            "textus": "031. waḳčin nafḏaṯ l-ʕa yawse iḥəḏ bā baḥar w iṯḳen mlaḥmesla ḥaṣṣa w maṭʕemla baḥar, w hī iḥḏaṯ b-ražəʕṯa l-ġappil yawse w l-ōbu."
          }
        ]
      },
      {
        "text": "004. M_MM Der Zauberring.txt",
        "contents": [
          {
            "lineNumber": "001",
            "textus": "001. ōṯ b-zamōne malka w hanna malka īle ebra, ġōl aʕle baḥar w čūle ġayre."
          },
          {
            "lineNumber": "002",
            "textus": "002. amma hanna ebər malka, ḳall mil ʕemme ḳiršō maṣreflun əb-yōmun."
          },
          {
            "lineNumber": "003",
            "textus": "003. malka iḥšab ḥišpōna inne b-axerče, bōṯar mil mōyeṯ, yisḳaṭ m-ḥokma w ebre yasərfell ḳiršō ti aybin w yaṣəf p-ḥalōyṯa ʕatmōn əbnawb."
          },
          {
            "lineNumber": "004",
            "textus": "004. ḳōyəm mwaṣṣēll_eččṯe, amella: «ana niṭmer santūḳa b-ḏokkṯa flayōyṯa."
          },
          {
            "lineNumber": "005",
            "textus": "005. bōṯar ma mōči la čbayyninnu ʕal_ibriš illa bōṯar mil miḏḏōyak meṯṯ ṯarč išən zamōna, ḥetta yiḏʕell ḳiršō w əl-ʕoməlṯa ḳīmča.»"
          },
          {
            "lineNumber": "006",
            "textus": "006. w əm-žoməlṯa ōṯ ġappe... wōb rappi xalpa w ḳeṭṭa w ḳaʕpra."
          },
          {
            "lineNumber": "007",
            "textus": "007. hannun ḥayyīyin ʕemme b-anna payṯa, w ġappe aġīra."
          },
          {
            "lineNumber": "008",
            "textus": "008. hanna bōṯar ṯarč išən zamōna mōrlə wtōʕča šaḳəl wtōʕče, ameṯ malka."
          },
          {
            "lineNumber": "009",
            "textus": "009. aṣəf ebre w emme w xalpa w ḳaʕpra w ḳeṭṭa w aġīra b-anna payṯa."
          },
          {
            "lineNumber": "010",
            "textus": "010. hanna ebər malka, ḳiršōyəl aybin aṣərfannun, la aṣəf ʕemme mett."
          },
          {
            "lineNumber": "011",
            "textus": "011. ḏḏōyaḳ, infaḏ l-waḳča iṯḳen miščhēl aḥəšmūṯa borəhčiṯ ṯarč išən zamōna."
          },
          {
            "lineNumber": "012",
            "textus": "012. eččṯe, eččṯil malka nšaččil santūḳa ti ṭmirlēla beʕla."
          },
          {
            "lineNumber": "013",
            "textus": "013. ḳōyem... hī w ḏmīxa bōṯar eṯlaṯ arpaʕ išən w ʕamhōtsa ex batta čiḥḥ hī, ḳōyma mifčakra p-santūḳa ti ṭmīrle malka."
          },
          {
            "lineNumber": "014",
            "textus": "014. ḳōyma marḳšōll_ebra, amrōle: «ḳōm! ṯalla rezəḳṯa.»"
          },
          {
            "lineNumber": "015",
            "textus": "015. aḳam hanna amella: «waš, mō hōr rezəḳṯa?»"
          },
          {
            "lineNumber": "016",
            "textus": "016. amrōle: «ōbux, iḳḏum miy yīmuṯ iṭmar santūḳa b-ḏokkṯa flanōyṯa w amillli: la čbayyninnu ʕal_ibriš illa bōṯar mil miḏḏōyaḳ ṯarč išən, ḥetta yiḏeʕ ḳīmča, l-ʕoməlṯa.»"
          },
          {
            "lineNumber": "017",
            "textus": "017. aḳam hanna, aḳīməl... šaḳəl ḳazəmṯe w lə-krēke w əl-muġərfīṯe w aḳa ḳʕōle bōḥež."
          },
          {
            "lineNumber": "018",
            "textus": "018. ipḥaš ḥetta infaḏ l-anna santūḳa."
          },
          {
            "lineNumber": "019",
            "textus": "019. faṯḥil lanna santūḳa willa iščaḥ ġawwōyṯe santūḳa ḥrēna."
          },
          {
            "lineNumber": "020",
            "textus": "020. faṯḥis santūḳa ḥrēna willa ġawwōyṯe santūḳa."
          },
          {
            "lineNumber": "021",
            "textus": "021. isḳel fōṯaḥ santuḳō l-šobʕa santūḳ, santūḳəl sēbeʕ inwžat bē ḏīka."
          },
          {
            "lineNumber": "022",
            "textus": "022. ōmar: čaʕtmell lōm maṭmūrča ti ṭmirlīl eppay, nimxammen mett kenza rabb.»"
          },
          {
            "lineNumber": "023",
            "textus": "023. ḳōyem maffeḳəl lanna ḏīka w mamell aġīre: «šḳōl lanna ḏīka w nḥōč ʕa šūḳa! zappnē w ayṯa ṭīme w ṯōx!»"
          },
          {
            "lineNumber": "024",
            "textus": "024. ṭaʕell lanna ḏīka aġīra w nōfeḳ be."
          },
          {
            "lineNumber": "025",
            "textus": "025. zelle ʕa šūḳa, ḳʕōle zōʕeḳ: «ḏīka z-zuppōna, ḏīka z-zuppōna!»"
          },
          {
            "lineNumber": "026",
            "textus": "026. willa ṯōle aḥḥaḏ saḥḥar makkar mlaʕʕab, amelle: «čimzappell lanna ḏīka?»"
          },
          {
            "lineNumber": "027",
            "textus": "027. amelle: «lakōn maxrōmča l-mō ana ʕanzōʕeḳ aʕle?»"
          },
          {
            "lineNumber": "028",
            "textus": "028. amelle: «čšōḳel ṭīme ḥiməš ḏahəb?»"
          },
          {
            "lineNumber": "029",
            "textus": "029. amelle: «čōṯ čiḏ̣ḥuk ʕlaynaḥ? zēx ḥmōx šaġəlṯa iščġel bā!»"
          },
          {
            "lineNumber": "030",
            "textus": "030. ḳōyem mamelle: «čšōḳel emʕa? čšōḳel ṯarč emʕa?»"
          },
          {
            "lineNumber": "031",
            "textus": "031. infeḳ ʕemme hanna aġīra, amelle: «ayṯā!»"
          },
          {
            "lineNumber": "032",
            "textus": "032. ḳōyem maffeḳ ṯarč emʕa ḏahəb w mapplēl lanna mōrəḏ ḏīka."
          },
          {
            "lineNumber": "033",
            "textus": "033. mišwēl ḳiršō b-ʕoppe w amelle: «ḏīka w zabničče mennax. šḳōl, nuxsē w nučfē w šuḳəllīl ʕal-anna forna ti mḳabalčinnaḥ ellel."
          },
          {
            "lineNumber": "034",
            "textus": "034. ṣilnē w ayṯnē ʕa ppōfča w ana ninṭīrlax hōxa, ayṯillīl!»"
          },
          {
            "lineNumber": "035",
            "textus": "035. šaḳell lanna ḏīka hanna aġīra, naxesle w načefle w mhantezle w šaḳelle l-anna forna."
          },
          {
            "lineNumber": "036",
            "textus": "036. ṣalēle w mišwēle ʕa ppōfča, w hū naffeḳ m-ṯarʕil forna mō ōmar b-ʕaḳle?"
          },
          {
            "lineNumber": "037",
            "textus": "037. ōxel hanna... hōz zaləmṯa willa ʕomre baʕʕīḏa la yīxul, nīḳu nnuġpenne w nzill bē napplēl mʕallmōn."
          },
          {
            "lineNumber": "038",
            "textus": "038. ḳōyem mġayyarət tarbe w zelle m-ġayriž žehṯa w zelle marheṭ šaḳəllēl mʕallmōne."
          },
          {
            "lineNumber": "039",
            "textus": "039. amell mʕallmōne: «hann ṯarč emʕa ḏahəb ṭīməl ḏīka w naġpiččiḏ ḏīka w aytillillax.»"
          },
          {
            "lineNumber": "040",
            "textus": "040. amelle: «ʕafye aʕlax!»"
          },
          {
            "lineNumber": "041",
            "textus": "041. ḳōyem atar ḳaʕēle xell besra hū w aġīra w mlaḳḳaḥəl ġirmō l-xalpa w əl-ḳeṭṭa w əl-ḳaʕpra ti aybin ġappe."
          },
          {
            "lineNumber": "042",
            "textus": "042. haʔ, willa infeḳ xōčma b-leppil ġerma ʕemmil ḳeṭṭa."
          },
          {
            "lineNumber": "043",
            "textus": "043. ṯyōla ʕa satril ebər malka, maniṭṭa, w mapplōle xōčma."
          },
          {
            "lineNumber": "044",
            "textus": "044. šūnəl lanna xōčma, masḥe mn-eḏma w m-saʕṯa w ʕammišṭaʕ bē w mapṣuṭ bē, willa lō-ḥəm illa zaləmṯa awḳef ḳomme."
          },
          {
            "lineNumber": "045",
            "textus": "045. ṭūle uppe ʕasra mičər mn-ann rrixō rappō, amelle: «mō hačči?»"
          },
          {
            "lineNumber": "046",
            "textus": "046. amelle: «ana xōtmil lanna xōčma, aġīrəl lann xōčma. ti čimʔamarəl bē nmišwēle.»"
          },
          {
            "lineNumber": "047",
            "textus": "047. amelle: «wax yṭawwlell ʕomrax alō! ḥalōyṯaḥ ačəʕbaṯ p-fart xaṭərṯa."
          },
          {
            "lineNumber": "048",
            "textus": "048. ayṯēḥ mett ḳalles mōla xanni, niḥmell ḥalinnaḥ bē ničfaḏ̣faḏ̣ bē!»"
          },
          {
            "lineNumber": "049",
            "textus": "049. ḳōyem lō-ḥəm w_atər illa xašīṯəl mōla ṯiḳnaṯ ḳomme — ḏahbō."
          },
          {
            "lineNumber": "050",
            "textus": "050. ḏukkil iṯḳen xann ʕemme inəpṣaṭ ebər malka."
          },
          {
            "lineNumber": "051",
            "textus": "051. mō ōmar? «yumō ṯōlun, lōzim ana ninfuḳ l-elbar nšummell hwō.»"
          },
          {
            "lineNumber": "052",
            "textus": "052. ḳōyem, ġappe sūsča, mišw aʕle xoržil mōla w raxebla, w ṭaʕəl ḥōle w nōfeḳ."
          },
          {
            "lineNumber": "053",
            "textus": "053. ḳʕōle mintar mnə-blōta lə-blōta, infaḏ lə-blōta, blōta rappa baḥar."
          },
          {
            "lineNumber": "054",
            "textus": "054. hū w tayyer b-ōb blōta willa iḥəm payṯa iḥəl baḥar."
          },
          {
            "lineNumber": "055",
            "textus": "055. bessi uppe šaġəlṯa eḥḏa ču ḥalya: ʕa ʕakkōrəl lanna payṯa tūr man tūrče mṣafṣaf rayšōyəš šappō."
          },
          {
            "lineNumber": "056",
            "textus": "056. iʕčžab inne mō hanna. hanna payṯe, mō šaġəlṯe?"
          },
          {
            "lineNumber": "057",
            "textus": "057. iṯḳen anik mil ḥōm aḥḥaḏ mšaʕʕelle, mamelle: «mō sōləfṯil lanna payṯa?»"
          },
          {
            "lineNumber": "058",
            "textus": "058. mamelle: «allax b-ōk keṯərṯil ġaləpṯa. zēx ḥmōx šaġəlṯa čanəfʕennax. ču čōb b-anna suʔōla bnawb.»"
          },
          {
            "lineNumber": "059",
            "textus": "059. ṭaʕəl ḥōle w mallex."
          },
          {
            "lineNumber": "060",
            "textus": "060. anik mil mšaʕʕel aḥḥaḏ mžawiblēle hanna žwōba."
          },
          {
            "lineNumber": "061",
            "textus": "061. baʕdēn willa iḥəm eḥḏa xčōr, ḥanniyōl ḥaṣṣa l-arʕa, xčōr baḥar rappa."
          },
          {
            "lineNumber": "062",
            "textus": "062. ōmar: «čūli illa hōḏ xčōrča čaḥkīl.»"
          },
          {
            "lineNumber": "063",
            "textus": "063. ṯōle leʕla amella: «nimṣappaḥliš p-xayra ya ḥōlč!»"
          },
          {
            "lineNumber": "064",
            "textus": "064. amrōle: nimṣappḥōx b-emʕa xayr! mō čbōʕ?»"
          },
          {
            "lineNumber": "065",
            "textus": "065. amella: «mō mič čbōʕa nmappīš, bessi baš čmalli mō sōləfṯil lanna payṯa w mō sōləfṯil lann rayšō ti aybin p-ḥaṣṣil menne.»"
          },
          {
            "lineNumber": "066",
            "textus": "066. amrōle: wōx ya ibri, allax b-anna suʔōla, čūṯ lzōma čiḏʕenne.»"
          },
          {
            "lineNumber": "067",
            "textus": "067. amella: «taxīliš, nnašeḳlə ḏwōṯiš, mō mič čbōʕa nmappīš, ḥáyyalla aḥkīl mō sōləfṯe,» w maffeḳ ʕasra ḏahəb w mapplēla w mišwlēla b-īḏa."
          },
          {
            "lineNumber": "068",
            "textus": "068. amrōle: «yaʕni battax čiḏeʕ?»"
          },
          {
            "lineNumber": "069",
            "textus": "069. amella: «ē, bann niḏeʕ.»"
          },
          {
            "lineNumber": "070",
            "textus": "070. amrōle: «hanna payṯil malka flanō w hanna malka ġappe bisnīṯa čūṯ ġayra, w bisnīṯa ḥalya baḥar."
          },
          {
            "lineNumber": "071",
            "textus": "071. w malka ireb b-ʕomra w batte yʔahhlenna ʕa ḥayōṯəl ʕayne."
          },
          {
            "lineNumber": "072",
            "textus": "072. bess mḳattemla šappō, bnōyəḏ ḏōḏa, bnōyəl ḥōlča, bnōyəl ḥōla, bnōyəl ʕammṯa, šappō, bnōylə wzirō, lōmar čirəṣ, illa išwaṯ šarṭa."
          },
          {
            "lineNumber": "073",
            "textus": "073. amrōlun: xull ti maḳtar yažəbrinni nḥakenne eṯlaṯ kilman ʕa ṯlōṯa yūm nšaḳlōle w ti ču maḳtar yažəbrinni nḥakenne nžawibenne eṯlaṯ kilman maʕnōyṯa nḳaṭʕōr rayše w nmišwōle ʕal-ann ʕakkarō."
          },
          {
            "lineNumber": "074",
            "textus": "074. w hannun rayšō ti aybin ʕa ʕakkarō xullun rayšōyəš šappō, m-ti ṯōlun battayy yxuṭbunna w yaffunna čḥakennun w la aḳtar."
          },
          {
            "lineNumber": "075",
            "textus": "075. ḳaṭʕaččir rayšun w šawwiyōlun ʕal-anna..."
          },
          {
            "lineNumber": "076",
            "textus": "076. atar ču čōb b—ōš šaġəlṯa, ya ibri.»"
          },
          {
            "lineNumber": "077",
            "textus": "077. amella: «bann nislaḳ leʕla wa-law batte yiṯḳan rayš m-žoməlṯil lann rayšō.»"
          },
          {
            "lineNumber": "078",
            "textus": "078. arnaḥ p-fekre xann. xčōrča ṭaʕnaččil ḥōla w zlalla w hū ṭaʕəl ḥōle w zalle."
          },
          {
            "lineNumber": "079",
            "textus": "079. ataḳ ʕa ṯarʕun, nčḳulle naṭurō ti ḳaʕyin ġappa, amrulle: «lina čōṯ?»"
          },
          {
            "lineNumber": "080",
            "textus": "080. amellun: «bann niʕbar ʕal-ōb bisnīṯa ti ayba hōxa.»"
          },
          {
            "lineNumber": "081",
            "textus": "081. ḳʕōlun atar manəhyille mamrille: «ux, allax b-ōš šaġəlṯa. ṯōle aḥla mennax baḥar, ṯōle aḳwa mennax baḥar, ṯōle ašṭar mennax baḥar, ṯōle azka mennax baḥar w xullun la aḳtar yišwun ʕemma metti w ʕaynēl rayšayhun anik aybin!»"
          },
          {
            "lineNumber": "082",
            "textus": "082. amellun: «bann niʕbar leʕla w law rayš batte yiṯḳan ext_ann rayšō.»"
          },
          {
            "lineNumber": "083",
            "textus": "083. amrulle: «xann battax?»"
          },
          {
            "lineNumber": "084",
            "textus": "084. amellun: «ē, xann batt!»"
          },
          {
            "lineNumber": "085",
            "textus": "085. faṯəḥlulle ṯarʕa, iʕber leʕla amella: «nimmassīš p-xayra yā berčil malka!»"
          },
          {
            "lineNumber": "086",
            "textus": "086. la aḥərfaṯ aʕle."
          },
          {
            "lineNumber": "087",
            "textus": "087. «ex čība?»"
          },
          {
            "lineNumber": "088",
            "textus": "088. ču maḥərfa aʕle."
          },
          {
            "lineNumber": "089",
            "textus": "089. «ppaʕlō čmapṣūṭ.»"
          },
          {
            "lineNumber": "090",
            "textus": "090. ču maḥərfa aʕle."
          },
          {
            "lineNumber": "091",
            "textus": "091. «ppaʕlō čkayyīsa.»"
          },
          {
            "lineNumber": "092",
            "textus": "092. ču maḥərfa aʕle."
          },
          {
            "lineNumber": "093",
            "textus": "093. ḳʕōle hanna, zlalla šwalle ḳahwe, šwalle šay, šwalle mḏ̣ayyafča ʕal-anna ṣummeč, billa ḥakya."
          },
          {
            "lineNumber": "094",
            "textus": "094. iḥčar b-ʔamre, mō batte yišw? ʕayni willa iḥəm xawwṯa b-ġappōne p-xoṯla."
          },
          {
            "lineNumber": "095",
            "textus": "095. affna ču tayyirōl bōla, farkil xōčma ti ʕemme w šūne p-xawwṯa, amella: «nimmassīš p-xayra ya xawwṯa!»"
          },
          {
            "lineNumber": "096",
            "textus": "096. amrōle: «nimmassyōx b-emʕa, b-ōlef xayr. ex čōbi yā ebər malka? ppaʕlō čmapṣuṭ. ext_ayba ṣeḥḥṯax?»"
          },
          {
            "lineNumber": "097",
            "textus": "097. «alō yṭawwlell ʕumriš yā xawwṯa w yafflēḥ hašši. yīb baʕ-alō bil-lēlya bann nissall ana w hašš."
          },
          {
            "lineNumber": "098",
            "textus": "098. aḥkilī mett ḥkōyṯa, affin nmawwah maʕ bōl! ḳayyaməl iṯər yūm w berčil malka batta čḳuṭʕerr rayš.»"
          },
          {
            "lineNumber": "099",
            "textus": "099. amrōle: «lā, berčil malka ḥanunōy baḥar. berčil malka ču masəxya ʕa šappa xwōṯlə ḥkōyṯax čḳuṭʕerr rayše. hačči čmanẓum baḥar.»"
          },
          {
            "lineNumber": "100",
            "textus": "100. amella: «hōḏi ču yōḏʕa, la kayyes wala maḳref. aḥkilī mett ḥkōyṯa!»"
          },
          {
            "lineNumber": "101",
            "textus": "101. amrōle: wōṯ əb-zamōne... wōṯ əb-zamōne xayyōṭa."
          },
          {
            "lineNumber": "102",
            "textus": "102. ōmar hanna xayyōṭa: «ana nḏayyek b-ōb blōta, bann nzill niḥmīl mett blōta, nzilli nisčarəzḳell alō bā.»"
          },
          {
            "lineNumber": "103",
            "textus": "103. ṭaʕəl ḥōle w mallex."
          },
          {
            "lineNumber": "104",
            "textus": "104. hū w allex b-anna tarba willa nčḳēle zaləmṯa ḥrīṯa."
          },
          {
            "lineNumber": "105",
            "textus": "105. sallem ʕa baḏ̣innun, amelle: «lina čōz?»"
          },
          {
            "lineNumber": "106",
            "textus": "106. amelle: «waḷḷa nḏōkiṯ bə-blōt w nōzi nšummell hwō b-ġayrlə blōta w nisčarəzḳell alō.»"
          },
          {
            "lineNumber": "107",
            "textus": "107. amelle: «lakōn w ana xett xann. ḳō ničrōfaḳ sawa nšammill hwō sawa.»"
          },
          {
            "lineNumber": "108",
            "textus": "108. amelle: «mō šaġəlṯax hačč?»"
          },
          {
            "lineNumber": "109",
            "textus": "109. amelle: «nažžōra.» ṭaʕnull ḥalayhun w allex sawa."
          },
          {
            "lineNumber": "110",
            "textus": "110. hinnun w allīxin, willa ṯōle zaləmṯa ḥrīṯa."
          },
          {
            "lineNumber": "111",
            "textus": "111. xetti sallem ʕa baʕḏ̣innun w črōfaḳ sawa."
          },
          {
            "lineNumber": "112",
            "textus": "112. amelle: «mō šaġəlṯax hačči?»"
          },
          {
            "lineNumber": "113",
            "textus": "113. amelle: «ana šaġəlṯi nōska, nimṣalli b-anna ṭūra hanna l-alō w nḏōkiṯ, nōz niḥmīl mett ʕarḳūba xetti, xett niḳʕīl nšummell hwō w ninsuk w nṣalli l-alō.»"
          },
          {
            "lineNumber": "114",
            "textus": "114. amelle: «kayyes, ḳō ničrōfaḳ sawa!»"
          },
          {
            "lineNumber": "115",
            "textus": "115. ṭaʕnull ḥalayhun w zallun."
          },
          {
            "lineNumber": "116",
            "textus": "116. hannun infaḏ l-ḏokkṯa, hinn w allīxin massaṯ tunya ʕlayy. ʕičmaṯ, battayy yḏumxun."
          },
          {
            "lineNumber": "117",
            "textus": "117. iḥəm mʕarrṯa iʕber lēla."
          },
          {
            "lineNumber": "118",
            "textus": "118. hinnun w ḳaʕyin b-ōm mʕarrṯa, ifəčkar aḥḥaḏ minnayhun ōmar: «anaḥ ti baḥ niḏmux hōš ṯlaṯinnaḥ sawa."
          },
          {
            "lineNumber": "119",
            "textus": "119. balki ṯōle mett_aḥḥaḏ ḥrōmay b-anna lēlya ḳaṭlannaḥ w šaḳəllēḥ ti ʕimmaynaḥ."
          },
          {
            "lineNumber": "120",
            "textus": "120. laʔ əl-ʔawfaḳ nimḳassmill lanna lēlya ʕa baʕḏ̣innaḥ, ukkl_aḥḥaḏ naṭarle eṯlaṯ arpaʕ šōʕ menne, naṭarlə rfiḳōye.»"
          },
          {
            "lineNumber": "121",
            "textus": "121. nifḳaṯ ḳorəʕṯa awwalnōyṯa ʕa nažžōra."
          },
          {
            "lineNumber": "122",
            "textus": "122. awḳef ʕamʕaynil buʕḏa willa iḥəm metti ikkum."
          },
          {
            "lineNumber": "123",
            "textus": "123. ḳarreb aʕle willa iḥəm xšurīṯa."
          },
          {
            "lineNumber": "124",
            "textus": "124. ōʕen kōra ʕa bōle w batte yissalli m-ḳorṣil lēlya."
          },
          {
            "lineNumber": "125",
            "textus": "125. affḳil ḳattūme w əl-minšōre w ḳʕōle mnažžar b-ann eṯlaṯ arpaʕ šōʕ, willa nažžril lōx xšurīṯa affḳa ex zaləmṯa."
          },
          {
            "lineNumber": "126",
            "textus": "126. šwela ḏwōṯa w šwēla riġrō w waḳḳfa w šwēla ex rayša w waḳḳfa yaʕni asənta b-iṯər ṯlōṯa xīf w ṯōle arkšil... lə-rfīḳe."
          },
          {
            "lineNumber": "127",
            "textus": "127. amelle: «ḳōm! ḥassel waḳəč ana, iṯḳen waḳčax hačč.»"
          },
          {
            "lineNumber": "128",
            "textus": "128. aḳam nifḳaṯ ḳorəʕṯa ḥrīṯa ʕa xayyōṭa."
          },
          {
            "lineNumber": "129",
            "textus": "129. aḳa xayyōṭa, ʕamʕayn l-buʕḏa, willa iḥəm ex zaləmṯa waḳḳef."
          },
          {
            "lineNumber": "130",
            "textus": "130. izʕaḳ bē, la aḥref aʕle."
          },
          {
            "lineNumber": "131",
            "textus": "131. ḳarreb, žarʕil ḥōle w ḳarreb aʕle, maṯəḥl_īḏe lēle willa ščiḥne zaləmṯa mnə-xšūra."
          },
          {
            "lineNumber": "132",
            "textus": "132. ifəčkar inne rfīḳe nažžōra nažžar, lōzim hu yxassi."
          },
          {
            "lineNumber": "133",
            "textus": "133. ḳōyem faṯaḥəš šanṭōyṯe w affeḳ šaḳfōṯa, ʕemme šaḳfōṯlə ḳmōša b-ōš šanṭa w affḳlə mḥaṭṭe w əl-maṣfarče w ḳʕōle mḥayyeṭ."
          },
          {
            "lineNumber": "134",
            "textus": "134. b-ann eṯlaṯ arpaʕ šōʕ willa ḥayyīṯla ṯannūrča čūṯ aḥla m-xann."
          },
          {
            "lineNumber": "135",
            "textus": "135. mxasslēla w ṭaʕəl... w mrōžaʕ, ṯēle markešlə rfīḳa ḥrēna."
          },
          {
            "lineNumber": "136",
            "textus": "136. amelle: «ḳōm! ana ḥassel waḳəč.»"
          },
          {
            "lineNumber": "137",
            "textus": "137. aḳa nōska atar ykaffell lēlya."
          },
          {
            "lineNumber": "138",
            "textus": "138. aḳam l-elbar willa iḥəm — wrāx zaləmṯa!"
          },
          {
            "lineNumber": "139",
            "textus": "139. ḳʕōle zōʕeḳ bē — ču maḥref aʕle."
          },
          {
            "lineNumber": "140",
            "textus": "140. ḳarreb aʕle wille ščiḥne bisnīṯa mnə-xšūra."
          },
          {
            "lineNumber": "141",
            "textus": "141. ōmar: «lakōn rfīḳ nažžōra nažžar w xayyōṭa xassi, ana lōzim naffenna čaḥək.»"
          },
          {
            "lineNumber": "142",
            "textus": "142. irkaʕ ḳūrəl lanna šaxṣa w ḳʕōle mṣall, mṣalli l-alō."
          },
          {
            "lineNumber": "143",
            "textus": "143. b-ann eṯlaṯ arpaʕ šōʕ wayba bisnīṯa ḥakkīya."
          },
          {
            "lineNumber": "144",
            "textus": "144. zalle arkšilə rfiḳōye."
          },
          {
            "lineNumber": "145",
            "textus": "145. aḳam, amellun: «ḳumōn! silḳaṯ šimša baḥ nallex.»"
          },
          {
            "lineNumber": "146",
            "textus": "146. aḳam hannun willa iḥəm bisnīṯa."
          },
          {
            "lineNumber": "147",
            "textus": "147. allex, allxaṯ ʕimmayhun."
          },
          {
            "lineNumber": "148",
            "textus": "148. infaḏ l-mafərḳit tarbō, aḥḥaḏ batte yzelle šarḳay w_aḥḥaḏ batte yzelle ġarbay w_aḥḥaḏ batte yzelle ḳebəlṯa."
          },
          {
            "lineNumber": "149",
            "textus": "149. hanna mōmar: «batt bisnīṯa līl», w hanna mōmar: «bisnīṯa līl», w hanna mōmar: «bisnīṯa līl», w ixčlaf aʕla."
          },
          {
            "lineNumber": "150",
            "textus": "150. nažžōra mōmar: «ana lōma nnažžar lā ṯiḳnaṯ.»"
          },
          {
            "lineNumber": "151",
            "textus": "151. w xayyōṭa mōmar: «lōla ana nxassēla la ṯiḳnaṯ.»"
          },
          {
            "lineNumber": "152",
            "textus": "152. w nōska mōmar: «lōla nṣalli ana la ṯiḳnaṯ bini ōtam.»"
          },
          {
            "lineNumber": "153",
            "textus": "153. ixčlaf aʕla."
          },
          {
            "lineNumber": "154",
            "textus": "154. «ē, ya ebər malka, l-mōn žōyza hōb bisnīṯa? l-xayyōṭa willa n-nažžōra willa l-nōska?"
          },
          {
            "lineNumber": "155",
            "textus": "155. amella: «čū žōyza ġēr l-xayyōṭa.»"
          },
          {
            "lineNumber": "156",
            "textus": "156. aḥərfaṯ berčil malka mn-ellel, amrōle: «lā waḷḷa, p-ḥayyir rayšl_eppay, čū žōyza ġēr l-nōska.»"
          },
          {
            "lineNumber": "157",
            "textus": "157. amella: «wuš aḥkāy! ana xull_ann šaġlōṯa nmišwēlun maxrōmča līš.»"
          },
          {
            "lineNumber": "158",
            "textus": "158. ḳōymin xōṯpin hannun šahtō ti ḳaʕyin ʕa ḥakye, inne ḥakkačil ebər malka keləmṯa."
          },
          {
            "lineNumber": "159",
            "textus": "159. ḳʕōle mḥakēla baʕdēn lorkaʕ aḥərfaṯ aʕle."
          },
          {
            "lineNumber": "160",
            "textus": "160. farsalle, ḏmexle lə-ʕṣofra w ʕṣofra ṣappaḥ aʕla, la aḥərfaṯ aʕle."
          },
          {
            "lineNumber": "161",
            "textus": "161. sallem aʕla, la aḥərfaṯ aʕle."
          },
          {
            "lineNumber": "162",
            "textus": "162. šalle fṭūra, afṭar w ṭaʕəl ḥōle w infeḳ."
          },
          {
            "lineNumber": "163",
            "textus": "163. ḳʕōle mintar b-ōb blōta l-ʕemmlə ʕrōba."
          },
          {
            "lineNumber": "164",
            "textus": "164. ʕemmlə ʕrōba rōžaʕ."
          },
          {
            "lineNumber": "165",
            "textus": "165. faṯḥulle naṭurō ti aybin ʕa ṯarʕa. iʕber, amella: «nimmassīš p-xayra yā berčil malka!»"
          },
          {
            "lineNumber": "166",
            "textus": "166. la aḥərfaṯ aʕle."
          },
          {
            "lineNumber": "167",
            "textus": "167. «ex čība?»"
          },
          {
            "lineNumber": "168",
            "textus": "168. ču maḥərfa aʕle."
          },
          {
            "lineNumber": "169",
            "textus": "169. «ppaʕlō čmapṣūṭ.»"
          },
          {
            "lineNumber": "170",
            "textus": "170. ču maḥərfa aʕle."
          },
          {
            "lineNumber": "171",
            "textus": "171. mḥakēla, ču maḥərfa."
          },
          {
            "lineNumber": "172",
            "textus": "172. atar hū infeḳ m-ṯarʕa, m-ġappa, w hī ṯalla ʕa xawwṯa ti wōb ʕamḥakēla bib-lēlya."
          },
          {
            "lineNumber": "173",
            "textus": "173. ḥakača amrōla: «nimṣappḥōš p-xayra yā xawwṯa!»"
          },
          {
            "lineNumber": "174",
            "textus": "174. la aḥərfaṯ aʕla."
          },
          {
            "lineNumber": "175",
            "textus": "175. ḳʕalla msallma aʕla, lōmar čaḥref aʕla."
          },
          {
            "lineNumber": "176",
            "textus": "176. amrōla: «ext ʕemmil ebər malka aḥkiš w ʕimmi ču ʕačmaḥəkya?»"
          },
          {
            "lineNumber": "177",
            "textus": "177. mayṯya ḳattūma w hattōl xawwṯa m-žakərṯa menna."
          },
          {
            "lineNumber": "178",
            "textus": "178. ḏukkiṯ ṯōle ʕrōba ṯen lēlya hū w ḥakīnəl berčil malka w la aḥərfaṯ aʕle, ʕayn ʕa xawwṯa ščiḥna htīta."
          },
          {
            "lineNumber": "179",
            "textus": "179. ḳʕōle atar matəʕ ʕa berčil malka, ti hattaččil xawwṯa."
          },
          {
            "lineNumber": "180",
            "textus": "180. «nimḥakēla ču maḥəfra aʕli, nōb ssalliṯ ana w hašši. ya ḥayniš, mō azəʕliṯ aʕliš."
          },
          {
            "lineNumber": "181",
            "textus": "181. šarṭa rumiš ssaliṯ ana w hašši, ana w mōn mann nissalli bil-lēlya ya alō?» ōmar bil-lēlya."
          },
          {
            "lineNumber": "182",
            "textus": "182. ʕayni willa iščaḥ kōza ʕa ṭawəlṯa, ōmar: «nissalli ana w hanna kōza bil-lēlya.»"
          },
          {
            "lineNumber": "183",
            "textus": "183. ḳōyem maḳeməl xōčma, mišwēle... farekle w mišwēle erraʕ m-kōza w mamelle: «nmassēx p-xayra ya kōza!»"
          },
          {
            "lineNumber": "184",
            "textus": "184. amelle: «ōlef msō ymassunnax ya ebər malka.»"
          },
          {
            "lineNumber": "185",
            "textus": "185. «ex čōbi? ppaʕlō čmapṣuṭ. ext ayba ṣeḥḥṯax?»"
          },
          {
            "lineNumber": "186",
            "textus": "186. amelle: «nmapṣuṭ baḥar l-ḥamdillāh.»"
          },
          {
            "lineNumber": "187",
            "textus": "187. amelle: «aḥkeḥī mett ḥkōyṯa, affannaḥ nissalli bil-lēlya ana w hačči.»"
          },
          {
            "lineNumber": "188",
            "textus": "188. amelle: «mō bann naḥkēx?»"
          },
          {
            "lineNumber": "189",
            "textus": "189. amelle: ḥáyyalla aḥkīl əḥkōyṯa nissalli bā.»"
          },
          {
            "lineNumber": "190",
            "textus": "190. amrōle: yā ebər malka, wōṯ əb-zamōne ṯlōṯa bnōyəḏ ḏaḏō w īlun berčiḏ ḏōḏa ḥalya baḥar, w hann bnōyəḏ ḏaḏō ṯlaṯinnun battun hī, ixčlaf aʕla."
          },
          {
            "lineNumber": "191",
            "textus": "191. mlaḳḳḥa ʕlayhun šarṭa hī, amrōlun: «ti mayṯ ḳiršō akṯar, hanna nrōṣya bē akṯar.»"
          },
          {
            "lineNumber": "192",
            "textus": "192. w ṯlaṯinnun ču ʕimmayhun ḳiršō — ṭafrōnin —, ḳōymin iččfeḳ b-baʕḏ̣innun yizlullun yiščaġlun, yaġībun ešna w yražīʕun."
          },
          {
            "lineNumber": "193",
            "textus": "193. ṭaʕnull ḥalayhun w infeḳ ṯlaṯinnun sawa."
          },
          {
            "lineNumber": "194",
            "textus": "194. infaḏ l-ḏokkṯa, mafərḳa, ḳōymin miččafḳin baynṯil baʕḏ̣innun yšulḥull xučmayhun w yišwunnun erraʕ m-xēfa b-anna mafərḳa, w yōma flanō b-axerčil ešna mražīʕin."
          },
          {
            "lineNumber": "195",
            "textus": "195. ti mrōžaʕ w miščaḥəl xučmō b-ḏukkaṯinnun, ḳaʕēle naṭarlə rfiḳōye ḥetta yizlullun sawa ʕa blōtun."
          },
          {
            "lineNumber": "196",
            "textus": "196. aḥḥaḏ minnayhun šammet ḏahba, ṭaʕne w naffeḳ mnəblōta, willa iḥəm aḥḥaḏ ʕamzōʕeḳ: «ʕa xṯabō! ʕa xṯabō! ʕa xṯabō!» ʕamzappen əxṯabō."
          },
          {
            "lineNumber": "197",
            "textus": "197. ṯōle leʕle amelle: «mō mišw xṯōbax?»"
          },
          {
            "lineNumber": "198",
            "textus": "198. amelle: «xṯōb ḳall mil aḥḥaḏ baʕʕeḏ m-ʕa tiḏōye w m-ʕal_ahlōyṯe w m-ʕa ḥḏučče w m-ʕa ḳarribōye, ḳōr b-anna xṯōba, yōḏeʕ mō ōṯ ʕimmayhun w mō ṯaḳḳen ʕimmayhun.»"
          },
          {
            "lineNumber": "199",
            "textus": "199. «exma ṭīml_anna xṯōba?»"
          },
          {
            "lineNumber": "200",
            "textus": "200. amelle: «ḏahba!»"
          },
          {
            "lineNumber": "201",
            "textus": "201. mapplēle ḏahba ti ōb ʕemme w šaḳell lanna xṯōba w mallex."
          },
          {
            "lineNumber": "202",
            "textus": "202. ṯēle l-anna mafərḳa misčaḥəl xučmō ḳayyōmin b-ḏukkaṯinn."
          },
          {
            "lineNumber": "203",
            "textus": "203. ōmar: «lakōni, bnōyəḏ ḏōḏ ḳayya la ṯōlun.»"
          },
          {
            "lineNumber": "204",
            "textus": "204. ḳaʕele ynuṭrennun."
          },
          {
            "lineNumber": "205",
            "textus": "205. aḥḥaḏ ḥrēna xetti ṣammet ḏahba."
          },
          {
            "lineNumber": "206",
            "textus": "206. hū w allex, willa iḥəm aḥḥaḏ ʕamzappen ḳanninyōṯa, ʕamzōʕeḳ: «ʕa ḳanninyōṯa! ʕa ḳanninyōṯa! ʕa ḳanninyōṯa!»"
          },
          {
            "lineNumber": "207",
            "textus": "207. ṯōle leʕle, amelle: «mō mišwa ḳannīnčax?»"
          },
          {
            "lineNumber": "208",
            "textus": "208. amelle: «ḳannīnəč, iḏa aḥḥaḏ ʕal_ōxer rūḥa, ʕammōyeṯ, čmašḳēle ḳalles mn-ōḳ ḳannīnča, mayṭeb.»"
          },
          {
            "lineNumber": "209",
            "textus": "209. «exma ṭīma hōḳ ḳannīnča?»"
          },
          {
            "lineNumber": "210",
            "textus": "210. amelle: «ḏahba! mapplēle ḏahba ti wōb ʕemme w zabell lōḳ ḳannīnča w ṭaʕəl ḥōle w ṯēle l-ʕa rfīḳe."
          },
          {
            "lineNumber": "211",
            "textus": "211. ti ṯēleṯ xetti ṣammet ḏahba."
          },
          {
            "lineNumber": "212",
            "textus": "212. hū w allex, willa iḥəm aḥḥaḏ ʕamzōʕeḳ: «ʕa buġtō! ʕa buġtō! ʕa buġtō!» ʕamzappen buġtō."
          },
          {
            "lineNumber": "213",
            "textus": "213. ḳarreb leʕle, amelle: «mō mišw boġtax?»"
          },
          {
            "lineNumber": "214",
            "textus": "214. amelle: «buġti ḳall mil aḥḥaḏ baʕʕeḏ m-ʕa blōta ti batte yzelle lēla, ḳaʕēle ʕal anna boġta, maḥēle b-anna ḳīsa mamelle: buġti yā buġti, aḳimī mn-ōxa, šunī b-ḏokkṯa flanōyṯa! maḳemle, mišwēle.»"
          },
          {
            "lineNumber": "215",
            "textus": "215. amelle: «ču nimsatteḳ illa nġarreb.»"
          },
          {
            "lineNumber": "216",
            "textus": "216. amelle: «ḳʕāx ġarreb!»"
          },
          {
            "lineNumber": "217",
            "textus": "217. ḳʕōle hanna ʕa boġta, ḳamṭil lanna ḳīsa amelle: «buġti ya buġti, aḳimī mn—ōxa w šunī ġapplə rfiḳōy!»"
          },
          {
            "lineNumber": "218",
            "textus": "218. bə-tḳīḳča wōb šawwīlle ġapplə rfiḳōye."
          },
          {
            "lineNumber": "219",
            "textus": "219. ḳʕōlun sawa, sallem ʕa baʕḏ̣innun w ḳʕōlun šaʕʕlull baʕḏ̣inn: «hačč mō ščaġlič w hačč mō ṣammtič?»"
          },
          {
            "lineNumber": "220",
            "textus": "220. ōneṭ awwalnō amelle: «ana ṣammtiṯ ḏahba."
          },
          {
            "lineNumber": "221",
            "textus": "221. bōṯar min nnaffeḳ mnə-blōta ti nōb bā nmiščġel, iḥmiṯ aḥḥaḏ ʕamzōʕeḳ ʕa xṯabō, zabniččil lanna xṯōba menne b-ḏahba."
          },
          {
            "lineNumber": "222",
            "textus": "222. la aṣəf... ču ʕimm mett bnawb.»"
          },
          {
            "lineNumber": "223",
            "textus": "223. amelle: «w hačči?» ḥrēna."
          },
          {
            "lineNumber": "224",
            "textus": "224. amelle: «ana xett iḥmiṯ aḥḥaḏ ʕamzōʕeḳ ʕa ḳanninyōṯa w nōb nṣammet ḏahba, xetti zabniččil lōḳ ḳannīnča b-anna ḏahba ti nṣammītle; ayṯičča w ṯill.»"
          },
          {
            "lineNumber": "225",
            "textus": "225. amrulle: «w hačči?»"
          },
          {
            "lineNumber": "226",
            "textus": "226. amellun: «ana xett zabniččil lanna boġta w naġpiččiḏ ḏahba, isḳel b-ʕuppi w ṯill.»"
          },
          {
            "lineNumber": "227",
            "textus": "227. amrulle: «hačči arbaḥ minnaynaḥ.»"
          },
          {
            "lineNumber": "228",
            "textus": "228. amell mōrlə xṯōba: «mō mišw xṯōbax?»"
          },
          {
            "lineNumber": "229",
            "textus": "229. amelle: «xṯōbi ḳall mil aḥḥaḏ baʕʕeḏ m-ʕa stiḳōye, m-ʕa ḳarribōye, m-ʕa tiḏōye, ḳōr banna xṯōba yōḏaʕ mō ṯaḳḳen bōn.» amelle: «w hačč, mōrəl ḳannīnča?»"
          },
          {
            "lineNumber": "230",
            "textus": "230. amelle: ḳannīnči xett, iḏa aḥḥaḏ ʕal_ōxer rūḥa, nmašḳēle mn-ōḳ ḳannīnča mayṭeb.»"
          },
          {
            "lineNumber": "231",
            "textus": "231. amell mōrlə xṯōba: «wax ḳroḥī b-anna xṯōba niḥəm əḥḏuččaḥ mō ṯaḳḳen bā!»"
          },
          {
            "lineNumber": "232",
            "textus": "232. faṯəḥl_anna xṯōba ḳʕōle ḳōr bə-xṯōbe, willa nifḳaṯ ḥḏuččun ʕal_ōxer rūḥa, ʕammōyṯa."
          },
          {
            "lineNumber": "233",
            "textus": "233. ōneṭ ōbəl ḳannīnča ōmar: «ax, yīb nōb ḳūra w našḳenna mn-ōḳ ḳannīnča w naffenna čayṭeb!»"
          },
          {
            "lineNumber": "234",
            "textus": "234. amellun mōrəl boġta: «ḳʕōr ruḥli!»"
          },
          {
            "lineNumber": "235",
            "textus": "235. ḳʕōlun roḥle, miḥəl lanna boġta, willa bə-tḳīḳča waybin ġapplə ḥḏuča."
          },
          {
            "lineNumber": "236",
            "textus": "236. aḳīm... affḳil ḳannīnče ōbəl ḳannīnča w ašḳna — ayṭbaṯ."
          },
          {
            "lineNumber": "237",
            "textus": "237. ixəčlaf aʕla. hanna mōmar: «lōla narəxpenxun w nayṯenxun la nafḏičxun.»"
          },
          {
            "lineNumber": "238",
            "textus": "238. w aḥḥaḏ mōmar: «lōla niḳrēlxun bə-xṯōbi ana, la ḏʕičxun bā inni ču ḥayla, ʕammōyṯa.»"
          },
          {
            "lineNumber": "239",
            "textus": "239. w mōrəl ḳannīnča: «lōla našḳenna ana, la ayṭbaṯ.»"
          },
          {
            "lineNumber": "240",
            "textus": "240. «ē, ya ebər malka, l-mōn žōyza bisnīṯa? l-mōrlə xṯōba willa l-mōrəl ḳannīnča willa l-mōrəl boġta?»"
          },
          {
            "lineNumber": "241",
            "textus": "241. amellun ebər malka: «ču žōyza ġēr l-ōbəl boġta.»"
          },
          {
            "lineNumber": "242",
            "textus": "242. aniṭṭaṯ berčil malka mn-ellel amrōlun: «lā waḷḷa p-ḥayyir rayšl_eppay ču žōyza ġēr l-mōrəl ḳannīnča.»"
          },
          {
            "lineNumber": "243",
            "textus": "243. amerla: «wuš aḥkāy, ana hann šaġloṯa xullen maxrōmča līš ʕanmišwillen.»"
          },
          {
            "lineNumber": "244",
            "textus": "244. ixṯab šahtō, inne ḥakaččil ebər malka keləmṯa ḥrīṯa. iṯḳen ṯarč kilman."
          },
          {
            "lineNumber": "245",
            "textus": "245. baʕdēn ḳʕōle mḥakēla, lorkaʕ aḥərfaṯ aʕle. "
          },
          {
            "lineNumber": "246",
            "textus": "246. farsalle, ḏmexle lə-ʕṣofra."
          },
          {
            "lineNumber": "247",
            "textus": "247. ʕṣofra šwalle fṭūra, afṭar w ḥakīna."
          },
          {
            "lineNumber": "248",
            "textus": "248. la_ḥərfaṯ aʕle, ṭaʕəl ḥōle w infeḳ."
          },
          {
            "lineNumber": "249",
            "textus": "249. hū w infeḳ m-ṯarʕa w hī ṯalla l-ʕa šrōġa, ṣappḥaṯ aʕle, la aḥref aʕla."
          },
          {
            "lineNumber": "250",
            "textus": "250. ḥakačče, la aḥref aʕla."
          },
          {
            "lineNumber": "251",
            "textus": "251. amrōle: «ext ʕemmil ebər malka čmaḥki w ʕimmi ču čmaḥki?»"
          },
          {
            "lineNumber": "252",
            "textus": "252. ayṯaṯ ḳattūma w čabračče, laḥḥḳačče p-xawwṯa ti hattačča awwal yōma."
          },
          {
            "lineNumber": "253",
            "textus": "253. ḏukkil iṯḳen tunya ʕrōba rōžaʕ ebər malka."
          },
          {
            "lineNumber": "254",
            "textus": "254. faṯəḥlulle ṯarʕa, iʕber."
          },
          {
            "lineNumber": "255",
            "textus": "255. «nimmassīš p-xayra ya berčil malka!»"
          },
          {
            "lineNumber": "256",
            "textus": "256. ču maḥərfa aʕle."
          },
          {
            "lineNumber": "257",
            "textus": "257. «ex čība?»"
          },
          {
            "lineNumber": "258",
            "textus": "258. ču maḥərfa aʕle."
          },
          {
            "lineNumber": "259",
            "textus": "259. «ppaʕlō čmapṣūṭ.»"
          },
          {
            "lineNumber": "260",
            "textus": "260. ču maḥərfa aʕle."
          },
          {
            "lineNumber": "261",
            "textus": "261. «wuš ʕaya ču ʕačmaḥəkya?» ču maḥərfa."
          },
          {
            "lineNumber": "262",
            "textus": "262. «čixrōsi?»"
          },
          {
            "lineNumber": "263",
            "textus": "263. ču maḥərfa aʕle."
          },
          {
            "lineNumber": "264",
            "textus": "264. «čiṭrōši?»"
          },
          {
            "lineNumber": "265",
            "textus": "265. ču maḥərfa aʕle."
          },
          {
            "lineNumber": "266",
            "textus": "266. «wuš mō ṯaḳḳen ʕimmiš?»"
          },
          {
            "lineNumber": "267",
            "textus": "267. ču maḥərfa aʕle."
          },
          {
            "lineNumber": "268",
            "textus": "268. ōmar: «ana w mōn mann nissall bil-lēlya ya_alō?»"
          },
          {
            "lineNumber": "269",
            "textus": "269. ʕayni ʕa šrōġa, ščiḥne ičber."
          },
          {
            "lineNumber": "270",
            "textus": "270. «yčapprell ḏwōṯəč čapprunnax! rumiš ʕaya awwal yōma ssalliṯ ana w xawwṯa, ṯalla berčil malka hattačča."
          },
          {
            "lineNumber": "271",
            "textus": "271. ssalliṯ ana w šrōġa, ṯalla berčil malka čappračče."
          },
          {
            "lineNumber": "272",
            "textus": "272. ana w mōn bann nissall bil-lēlya? čūṯ illa ṭaḳōyṯi."
          },
          {
            "lineNumber": "273",
            "textus": "273. nīḳu nišwēṭ ṭaḳōyṯi b-arʕa w niḳʕīl nissall ana w hī.»"
          },
          {
            "lineNumber": "274",
            "textus": "274. šūnəṭ ṭaḳōyṯe b-arʕa w šūnəl xōčme erraʕ menna, amella: «nimmassīš p-xayra yā ṭaḳōyṯ!»"
          },
          {
            "lineNumber": "275",
            "textus": "275. amrōle: «nimmassyōx b-emʕa xayr! ex čōb ya ebər malka?»"
          },
          {
            "lineNumber": "276",
            "textus": "276. «ex ṣiḥḥṯiš yā ṭaḳōyṯ? ppaʕlō čkayyīsa, ppaʕlō čmapṣūṭ.»"
          },
          {
            "lineNumber": "277",
            "textus": "277. amrōle: «čxassīl bə-hnō! nmapṣūṭ baḥar bāx.»"
          },
          {
            "lineNumber": "278",
            "textus": "278. amella: «aḥkeḥī mett ḥkōyṯa, affannaḥ nissall bā bil-lēlya."
          },
          {
            "lineNumber": "279",
            "textus": "279. nimḥakiyill berčil malka, ču maḥərfa ʕlaynaḥ.»"
          },
          {
            "lineNumber": "280",
            "textus": "280. amrōle: wōṯ b-zamōne iṯər ḥūn, aḥḥaḏ əčʔahhel w aḥḥaḏ ʕazzōbay."
          },
          {
            "lineNumber": "281",
            "textus": "281. ti čʔahhel amell... ti ʕazzōbay amett ti čʔahhel: «čūb bess hačči čičʔahhal w čišw ʕayōla w bnō, xett ann bann ničʔahhal w nišw ʕayōla w bnō.»"
          },
          {
            "lineNumber": "282",
            "textus": "282. amelle: «lā, ču bann nʔahhlennax.»"
          },
          {
            "lineNumber": "283",
            "textus": "283. «lā, čimʔahhilli!»"
          },
          {
            "lineNumber": "284",
            "textus": "284. «lā, ču nimʔahhellax.»"
          },
          {
            "lineNumber": "285",
            "textus": "285. ixəčlaf əb-baynṯil baʕḏ̣innun, hanna šaḥṭis sayfe w hanna šaḥṭis sayfe."
          },
          {
            "lineNumber": "286",
            "textus": "286. laḥḥull baʕḏ̣innun willa aṭar ṯrinn rayšō b-arʕa, rayše ti čʔahhel w rayše ti ʕazzōbay."
          },
          {
            "lineNumber": "287",
            "textus": "287. mōn ʕamfarraġ ʕlayhun? emmun."
          },
          {
            "lineNumber": "288",
            "textus": "288. ḥčōraṯ əb-ʔamra emmun, ext batta čišw bōn?"
          },
          {
            "lineNumber": "289",
            "textus": "289. ʕaynaṯ l-buʕḏa will ščaḥyaṯ iṯər ḳaʕpri ʕamḳattrin b-baʕḏ̣inn, ġarḥull baʕḏ̣inn."
          },
          {
            "lineNumber": "290",
            "textus": "290. ḏukkil iġraḥ, ōṯ ḳaʕpra ti ṯēleṯ, arheṭ, ōṯ ḥašīšča, ayṯna, šūna p-ṯemme w ḳʕōle laʕeḳla p-šinnōye w ṯōle ḏhanlə rfiḳōye l-ḳaʕprō, ayṭeb ġurḥayy."
          },
          {
            "lineNumber": "291",
            "textus": "291. ʕamfarrġa ʕlayhun emmiš šappō, ōmra: «balki manfʕōl bnōy hōḥ ḥašīšča.»"
          },
          {
            "lineNumber": "292",
            "textus": "292. zlōla, mayṯya menna, taḳḳōla w b-lahəžṯa mayṯyōl rayše ti čʔahhel mišwōle ʕa žesme ti ʕazzōbay, w rayše ti ʕazzōbay ʕa žesme ti čʔahhel, w ḏahnōlun w mayṭbin, ḳōymin."
          },
          {
            "lineNumber": "293",
            "textus": "293. lakinni aḳam iṯḳen čūb aḥḥaḏ əčʔahhel w aḥḥaḏ ʕazzōbay, iṯḳen žesma mabʕeḏ w rayša maḳreb w aḥḥaḏ žesma maḳreb w rayša mabʕeḏ maʕ bnō w maʕ šunīṯa."
          },
          {
            "lineNumber": "294",
            "textus": "294. «ē, yā ebər malka, l-mōn atar žōyza atar šunīṯa w bnō r-rayša willa l-žesma?»"
          },
          {
            "lineNumber": "295",
            "textus": "295. amella: «čū žōyez illa žesma.»"
          },
          {
            "lineNumber": "296",
            "textus": "296. aniṭṭaṯ berčil malka mn-ellel amrōle: «čū žōyez illa rayša.»"
          },
          {
            "lineNumber": "297",
            "textus": "297. ixṯab šahtō, innu ḥakaččil ebər malka eṯlaṯ kilman, ṯiḳnaṯ žōyža aʕle."
          },
          {
            "lineNumber": "298",
            "textus": "298. ḳōymin, mayṯyin šayxa ya ḳašīša, xaṯeble xṯōbun, mkallellun w mintar... mintōr maščūṯa ġappil berčil malka ʕal_ebər malka ʕasra ḥammeščaʕsar yūm."
          },
          {
            "lineNumber": "299",
            "textus": "299. ḏukkil ḥasslaṯ maščūṯa, ḳōyem ebər malka amell ḥimyōne, amelle: «yā ḥimyōn, blatō iščaḳ l-marayhen, mann nrōžaʕ ʕa blatōy.»"
          },
          {
            "lineNumber": "300",
            "textus": "300. amelle: «ʕemmlə slōməčl_alō!»"
          },
          {
            "lineNumber": "301",
            "textus": "301. žahəzlēle berče žhōzəl malkō w ḥammelle ġarḏ̣ō mett baḥar ʕa ġamlō w ʕa ḥṣanō w ʕa činya mō w ṭaʕnull ḥalayhun w infeḳ ʕaptō ʕimmayhun ywattʕunnun."
          },
          {
            "lineNumber": "302",
            "textus": "302. wattʕunnun masōfča w rōžaʕ malka ʕa mamlakṯe, ōbəl bisnīṯa w ebər malka šaḳəll_eččṯe w ṭaʕnull ḥalayhun w rōžaʕ ʕa blatayhun."
          },
          {
            "lineNumber": "303",
            "textus": "303. ḏukkil infaḏ lə-blōtun w ḳʕōlun, ntōraṯ maščūṯa xetti mn-awwal w ždīd p-payṯit tiḏōye, xett ʕasra ḥammeščaʕsar yūm."
          },
          {
            "lineNumber": "304",
            "textus": "304. bōṯar min ḥasslaṯ maščūṯa ḥrīṯa w ukkil mōn zalle ʕa payṯe w ifəčḏ̣i l-baʕḏ̣innun ḥḏučča w əḥḏūṯa, ḳʕōlun ʕemmil baʕḏ̣innun, amrōle eččṯe: «ṯāx bax čaḥkīli atar, ex čimḥakēl xawwṯa m-xēfa maḥərfa aʕlax, w čimḥakēl šōġa mnə-ḳzōza maḥref aʕlax, čimḥakēṭ ṭaḳōyṯax mnə-ḳmōša maḥərfa aʕlax.»"
          },
          {
            "lineNumber": "305",
            "textus": "305. amella: «mō čmažnūni baʕʕīḏča? lā ḳzōza maḥki w lā ḳmōša maḥki w lā xēfa maḥək; ti ʕammaḥək hanna xōčmil mōrta.»"
          },
          {
            "lineNumber": "306",
            "textus": "306. «yṭawwlell ʕomrax alō! hačči čnōfeḳ čzellax čmisalli hačč w ommṯa elbar, amma ana nḳaʕya b-anna payṯa čūṯ illa xuṯlō kuḥkulli."
          },
          {
            "lineNumber": "307",
            "textus": "307. ayṯā applilī nmissallya bē b-anna imōma ana b-ġaypṯax!»"
          },
          {
            "lineNumber": "308",
            "textus": "308. mḳallēl ʕaḳle w mapplēla."
          },
          {
            "lineNumber": "309",
            "textus": "309. lukkil applēla xōčma lēla w infeḳ hū barrōyṯil payṯa, mōn atar ti ʕamtawwar ʕa xōčma?"
          },
          {
            "lineNumber": "310",
            "textus": "310. ʕamtawwar aʕle hōṯe ti sōḥar, ti zabniḏ ḏīka, w naġpe aġīra w zalle bōṯar miṣ ṣilne w šaḳəllēl ebər malka."
          },
          {
            "lineNumber": "311",
            "textus": "311. ifəčham inne iṯḳen xōčma ʕemmil eččil malka — ḥormṯa dāyman aḳla ḳallel — ōmar: «nmaḥẓyin aʕle.»"
          },
          {
            "lineNumber": "312",
            "textus": "312. ṭaʕəl ḥōle w mišw santūḳča mʕappēla xučmō mn-ann ti nḥōša hanna saḥḥōra w ṭaʕellun w mintar ḳʕōle zōʕeḳ: «ʕa xučmō! ʕa xučmō! ʕa xučmō!"
          },
          {
            "lineNumber": "313",
            "textus": "313. ʕimm xučmō maḥḥčill ʕarḳūba l-sahla w ʕimmi xučmō massḳiss sahla l-ʕarḳūba, w ʕimm xučmō massḳill arʕa lə-šmō, ʕimmi xučmō maḥḥčill šmō l-arʕa.»"
          },
          {
            "lineNumber": "314",
            "textus": "314. ibəčlaš atar hōtet w ḳōtet w infaḏ l-erraʕ m-ḳaṣril malka w ḥarrež ellel w ḳʕōle mkaṯṯarlə zʕōḳe."
          },
          {
            "lineNumber": "315",
            "textus": "315. mō ōmra eččil ebər malka?"
          },
          {
            "lineNumber": "316",
            "textus": "316. «ana ʕimm xōčma aḥḥaḏ ʕammišwēl lann ʕažibōṯa. atar lō zabnill mett ṯlōṯa arpʕa xučəm ḥrōn ənmišwa šaġlōṯa p-ḥaṣṣil... lə-ṭbīʕča.»"
          },
          {
            "lineNumber": "317",
            "textus": "317. ḳōyma nōḥča m-ḳaṣra l-ġappl_anna ti ʕamzappen xučmō, l-anna saḥḥōra, amrōle: «ʕemmax xučmō ext hanna xōčma?»"
          },
          {
            "lineNumber": "318",
            "textus": "318. amella: «wuš mō hanna xōčma ti ʕimmiš, hanna ču ṭabb frang."
          },
          {
            "lineNumber": "319",
            "textus": "319. ʕimm xučmō maḳimill arʕa mišwilla bə-šmō w ʕimm xučmō maḳimill šmō w mišwillun b-arʕa w maḳimill ʕarḳūba mišwille bə-sahla w maḳimiss sahla mišwille b-ʕarḳūba."
          },
          {
            "lineNumber": "320",
            "textus": "320. mō hanna, xučmō ti aybin ʕimmiš? ayṯāy niḥmenne mō dīne.»"
          },
          {
            "lineNumber": "321",
            "textus": "321. applalle, xalṭe bayl lann xučmō w šlafla xōčma mnə-nḥōša w awḳef ōzu menna, farkil lanna xōčma amelle: «čmaḳiməl līl w əl-ḳaṣra w əl-berčil malka čmišwēḥ ġawwōyṯiš šobʕa baḥər w čmaḳeməl ebər malka w čmišwēle b-reḥya ti ṭōḥna ōlef mutti b-yōma.»"
          },
          {
            "lineNumber": "322",
            "textus": "322. ʕayni miskīna ebər malka willa ščiḥnil ġabərṯa aʕle feška, ġabərṯil ḳamḥa, w berčil malka w hanna saḥḥōra w ḳaṣra iṯḳen ġawwōyṯiš šobʕa baḥər."
          },
          {
            "lineNumber": "323",
            "textus": "323. mōn isḳel ġappe? isḳel ġappe ḳaʕpra w ḳeṭṭa w xalpa ti rappīllun. ʕamḥōysin kuḥkulle."
          },
          {
            "lineNumber": "324",
            "textus": "324. hū mō ōmar? ōmar: «šwinnaḥ šaġəlṯa w zlinnaḥ applaḥəl xōčma š-šunīṯa ḥetta la ḏʕalle ḳīmča w rawwḥačče w išwaṯ bāḥ xann.»"
          },
          {
            "lineNumber": "325",
            "textus": "325. yōma m-yumō ḳaʕya ḳeṭṭa w ḳaʕpra w xalpa ʕamsawəlfin b-baynṯil baʕḏ̣inn inne: «ḥayōṯəl... lə-mʕallmōnaḥ l-ebər malka m-roḥəl lanna xōčma w xōčma iṯḳen hū w ḳaṣra w eččil ebər malka, eččil mōraḥ, ġawwōyṯiš šobʕa baḥər."
          },
          {
            "lineNumber": "326",
            "textus": "326. yīb nmaḳətra nisbuḥ b-baḥra ana, la nzill nayṯillēle.»"
          },
          {
            "lineNumber": "327",
            "textus": "327. mō amellun xalpa? xalpa sōbaḥ."
          },
          {
            "lineNumber": "328",
            "textus": "328. amellun: «ana b-baḥra nmarxebəlxun w barra čmallxin!»"
          },
          {
            "lineNumber": "329",
            "textus": "329. iččfeḳ ʕal-anna raʔya, ṭaʕnull ḥalayhun w zallun."
          },
          {
            "lineNumber": "330",
            "textus": "330. bess ynufḏun l-baḥra maniṭṭa ḳeṭṭa, rōxpa p-ḥaṣṣil xalpa w ḳaʕpra mʕanṭaẓ xett ʕa rayšil ḳeṭṭa mn-elʕel, w ġoṭes bōn b-baḥra, ḳaṭṭaʕlun."
          },
          {
            "lineNumber": "331",
            "textus": "331. bess ynufḏun š-šaṭṭa mallxin."
          },
          {
            "lineNumber": "332",
            "textus": "332. nōḥčin w mallxin xann ḥetta ḳaṭṭʕušš šobʕa baḥər."
          },
          {
            "lineNumber": "333",
            "textus": "333. sčahti ʕa payṯa ti ōb eččil malka bē w saḥḥōra."
          },
          {
            "lineNumber": "334",
            "textus": "334. zlalla ḳeṭṭa, ḳʕalla maniṭṭa m-xoṯla l-xoṯla w m-ḏokkṯa ḏ-ḏokkṯa ḥetta ʕibraṯ bib-lēlya liʕlayhun, ʕa wḏ̣ōyṯa ti ḏmīxin bā."
          },
          {
            "lineNumber": "335",
            "textus": "335. ʕibraṯ l-elġul willa ščaḥyaččil xōčma."
          },
          {
            "lineNumber": "336",
            "textus": "336. anik šawwīlle saḥḥōra m-ḳall mil malʕun?"
          },
          {
            "lineNumber": "337",
            "textus": "337. tḥīšle m-manəxre."
          },
          {
            "lineNumber": "338",
            "textus": "338. w ʕaynaṯ willa ščaḥyaṯ reffa, w hanna reffa ōṯ aʕle ʕoləpṯil fulful."
          },
          {
            "lineNumber": "339",
            "textus": "339. ḳōyma nōfḳa w zlōla l-ʕa ḳaʕpra."
          },
          {
            "lineNumber": "340",
            "textus": "340. amrōle: «ana ḥassel šuġəl, iṯḳen šoġlax hačči."
          },
          {
            "lineNumber": "341",
            "textus": "341. xōčma ōb m-manəxril saḥḥōra w ʕoləpṯil fulful ayba ʕa reffa."
          },
          {
            "lineNumber": "342",
            "textus": "342. zīš tappar šuġliš... zēx tappar šoġlax!» mamrōl ḳaʕpra."
          },
          {
            "lineNumber": "343",
            "textus": "343. ḳaʕpra ṭaʕell ḥōle w zelle."
          },
          {
            "lineNumber": "344",
            "textus": "344. mōneṭ m-xoṯla l-xoṯla w m-ḏokkṯa ḏ-ḏokkṯa w ʕōbar."
          },
          {
            "lineNumber": "345",
            "textus": "345. ʕōbar ʕa payṯa l-elġul."
          },
          {
            "lineNumber": "346",
            "textus": "346. nōfeḏ atar lina? ʕal-anna reffa ti ayba aʕle ʕoləpṯil fulful."
          },
          {
            "lineNumber": "347",
            "textus": "347. lačečəl ḏenpe b-rīḳe w lačečle b-anna fulful w ṯēle ʕa manəxril lanna saḥḥōra w mlablebəl ḏenpe."
          },
          {
            "lineNumber": "348",
            "textus": "348. hanna saḥḥōra iʕber fulful ʕa manəxrōye, iʕṭas, aṭar xōčma m-manəxre."
          },
          {
            "lineNumber": "349",
            "textus": "349. ṭaʕelle ḳaʕpra w nōfeḳ bē ʕammarheṭ."
          },
          {
            "lineNumber": "350",
            "textus": "350. zalle ʕammarheṭ, amellun: «ayṯičče!»"
          },
          {
            "lineNumber": "351",
            "textus": "351. amrulle: «ʕāfye aʕlax!»"
          },
          {
            "lineNumber": "352",
            "textus": "352. amellun xalpa: «lōla minni, la aḳətričxun čnufḏun l-ōxa; ana mann nšuḳlell xōčma w napplell_ebər malka.»"
          },
          {
            "lineNumber": "353",
            "textus": "353. amrulle: «hōši mō farḳa anaḥ willa hačči?»"
          },
          {
            "lineNumber": "354",
            "textus": "354. «ana mann napplēle!»"
          },
          {
            "lineNumber": "355",
            "textus": "355. «lā, hašš ču čmapplōle!»"
          },
          {
            "lineNumber": "356",
            "textus": "356. «lā, ana nmapplēle!» l-ḥāṣlo ixəčlaf b-baynṯil baʕḏ̣inn."
          },
          {
            "lineNumber": "357",
            "textus": "357. iṯḳen ḳaʕpra šōmeṭ, čū batte yapplēl xalpa xōčma mett yapplēl malka, l-ebər malka."
          },
          {
            "lineNumber": "358",
            "textus": "358. mamelle: «ayṯnē l-ōxa nlaḥeḳlax nḳaṭellax.»"
          },
          {
            "lineNumber": "359",
            "textus": "359. ʕammamelle: «lā taxīlax! bess činfuḏ l-baḥra.»"
          },
          {
            "lineNumber": "360",
            "textus": "360. ḳaʕēle mičražži ḳaʕpra: «taxīlax! bess ninfuḏ l-ṯēn baḥra nmapplēx!»"
          },
          {
            "lineNumber": "361",
            "textus": "361. ōz yḳuṭʕell šobʕa baḥər, hū miḥčal aʕle w lōmar yapplēle xōčma."
          },
          {
            "lineNumber": "362",
            "textus": "362. baʕdēn infaḏ l-felkil baḥra axərnō, amelle: «ayṯa xōčma!»"
          },
          {
            "lineNumber": "363",
            "textus": "363. amelle: «ču mann napplēx!»"
          },
          {
            "lineNumber": "364",
            "textus": "364. ḳʕōle mōyel bē: «ha ha hōš nimlaḳḳaḥlax, hōš nimlaḳḳaḥlax, hōš nimlaḳḳaḥlax.»"
          },
          {
            "lineNumber": "365",
            "textus": "365. bess yinfuḏ l-mōya mamelle: «taxīlax, taxīlax! hōš nmapplēx.»"
          },
          {
            "lineNumber": "366",
            "textus": "366. mžallas bē mʕōwet mamelle: «ču mann napplēx.»"
          },
          {
            "lineNumber": "367",
            "textus": "367. mʕōwet mayelle, baʕdēn axerča amal bē w laḳḳḥe misti baḥra."
          },
          {
            "lineNumber": "368",
            "textus": "368. zalle hū w xōčma."
          },
          {
            "lineNumber": "369",
            "textus": "369. bōṯar mil infeḳ m-baḥra, ṯalla ḳeṭṭa mamrōl xalpa: «ux, mō farḳa baynṯinnaḥ w baynṯe?"
          },
          {
            "lineNumber": "370",
            "textus": "370. ʕaḏəblaḥl_anna ʕuḏōba w zlinnaḥ w arəhṭinnaḥ w ayṯillaḥle w iṯḳen ti iṯḳen."
          },
          {
            "lineNumber": "371",
            "textus": "371. mō? xull hanna ʕomra nḥayyīyin anaḥ w hū, nōxlin s nšōṯyin sawa."
          },
          {
            "lineNumber": "372",
            "textus": "372. mō farḳa anaḥ willa hū, iḏa hū applēle willa hačči?»"
          },
          {
            "lineNumber": "373",
            "textus": "373. amella: «xann_iṯḳen. ṣmūč! aḥsan min nlaḥḥḳinniš bē!"
          },
          {
            "lineNumber": "374",
            "textus": "374. ṣimčaṯ."
          },
          {
            "lineNumber": "375",
            "textus": "375. hanna nmallax yimkin m-maṣəṭfa ōṯi ṣayyōta ʕa šaṭṭil baḥra."
          },
          {
            "lineNumber": "376",
            "textus": "376. maḥēš šabəkṯe, nōfḳa hōs saməkṯa b-zōta ʕemmis samkōṯa, w hū ʕamzappen samkōṯa."
          },
          {
            "lineNumber": "377",
            "textus": "377. marreḳ yimkin m-ġappil reḥya ti iḳəʕ bā ebər malka, ʕamzōʕeḳ: «ʕa samkōṯa!»"
          },
          {
            "lineNumber": "378",
            "textus": "378. ōmar ebər malka: «nīḳu nizbulli mett saməkṯa nuxlenna naḳərṭenna imōḏ.»"
          },
          {
            "lineNumber": "379",
            "textus": "379. ḳōye zōben saməkṯa, mḳallēla w iḳəʕ ʕamxella w šalefəl ġirmō l-ḳeṭṭa w əl-xalpa ti ḳayyōmin."
          },
          {
            "lineNumber": "380",
            "textus": "380. ha willa infeḳ xōčma ʕemmil ġerma, b-leppil ġerma ʕemmil ḳeṭṭa."
          },
          {
            "lineNumber": "381",
            "textus": "381. ṭaʕnōle w maniṭṭa ʕa satre w mapplōle."
          },
          {
            "lineNumber": "382",
            "textus": "382. hū w ḥimnil xōčma w hū žannan."
          },
          {
            "lineNumber": "383",
            "textus": "383. farekəl xōčma, maḥḏ̣ar ḳomme mōrta rabbi."
          },
          {
            "lineNumber": "384",
            "textus": "384. amelle: «bax čražiʕell ḳaṣra ʕa ḏokkṯe w əl-berčil malka w əl-saḥḥōra ʕimmayhun w čaḳiminni līl xett w čišwinni p-ḳaṣra!»"
          },
          {
            "lineNumber": "385",
            "textus": "385. la ōḥes w_atər illa rōžeʕ."
          },
          {
            "lineNumber": "386",
            "textus": "386. xull lōḏ awpṯa ražīʕaṯ l-nefšil ḳaṣra n-nefšiḏ ḏokkṯa."
          },
          {
            "lineNumber": "387",
            "textus": "387. ḳōye ṯēle, ḳaṭṭaʕər rayšil saḥḥōra w ḳaʕyillun bə-hnō w b-ʕafīṯa w yawərxell ʕomre ti šammīʕin."
          }
        ]
      },
      {
        "text": "005. M_YS Das Vermächtnis des Fischers.txt",
        "contents": [
          {
            "lineNumber": "001",
            "textus": "001. ōṯ b-zamōne ġabrōna, miščġel p-samkōṯa b-baḥra. iġən baḥar."
          },
          {
            "lineNumber": "002",
            "textus": "002. čʔahhal, la ṯōle bnō waḳčil awōnun ḥetta iṯḳen ʕomre šičč išən, alō arəzḳe ebra."
          },
          {
            "lineNumber": "003",
            "textus": "003. hanna ebra tallal aʕle. mō batte yišw? iṯḳen ʕomre ḥammeš šeṯṯ išən, zelle mayṯēle mʕallmōna maylefle p-payṯa."
          },
          {
            "lineNumber": "004",
            "textus": "004. xann arpaʕ ḥammeš išən ayṯēle awwal aḥḥaḏ w ṯēn w ṯēleṯ w rēbeʕ."
          },
          {
            "lineNumber": "005",
            "textus": "005. uxxl_aḥḥaḏ maylefle loġṯa."
          },
          {
            "lineNumber": "006",
            "textus": "006. ḥassel m-ʕelma hanna, iṯḳen ʕomərl_ōbu ṯmēn, ṯmēn w ḥammeš išən."
          },
          {
            "lineNumber": "007",
            "textus": "007. ṯmēn w ḥammeš išən batte yašref ʕa mawṯa, ḳōyem mayṯēle mwaṣṣēle."
          },
          {
            "lineNumber": "008",
            "textus": "008. mamelle... mappēle ṯlōṯa mufčḥi, amelle: «hann ṯlōṯa mufčḥi!» amelle: «iṯər čfaṯaḥlun w ti ṯēleṯ lā.»"
          },
          {
            "lineNumber": "009",
            "textus": "009. zalle hanna."
          },
          {
            "lineNumber": "010",
            "textus": "010. ameṯ ōbu, čbaḳḳ hu w emme."
          },
          {
            "lineNumber": "011",
            "textus": "011. mō batte yišw? zalle faṯḥil awwal m-mufčḥa, iščaḥ bē santūḳa mʕapp ḳiršō."
          },
          {
            "lineNumber": "012",
            "textus": "012. iṯḳen hanna, mō batta čišw emme? zlōla zaʕḳōle iṯər ḥōḏ yuspunne yfarrġunne p-šuḳō, ytawwrunne p-šarʕō, p-ḳahwōṯa, hanik miḏ īṯ."
          },
          {
            "lineNumber": "013",
            "textus": "013. mappōlun b-ann ḳiršō w zlillun."
          },
          {
            "lineNumber": "014",
            "textus": "014. mintōrin ʕa sī́nama, ʕa ḳahwe ʕa tyātro ʕa ʕašši, iṯḳen masəkrin, maxəmrin, aylfunne ʕa baba ḥasnūṯa, l-ebra."
          },
          {
            "lineNumber": "015",
            "textus": "015. uxxul yōma šōḥeṭ b-ann ḳiršō w zlillun."
          },
          {
            "lineNumber": "016",
            "textus": "016. xann ḥassel awwal santūḳa, faṯḥiṯ ṯēn."
          },
          {
            "lineNumber": "017",
            "textus": "017. apt ənḳōla p-ṯēn, xann xann l-ḥetta ḥassel."
          },
          {
            "lineNumber": "018",
            "textus": "018. ōmar: «ti čub nebʕa ḥōsel.» baʕdēn ṯōle batte yfuṯḥeṯṯ ṯēleṯ."
          },
          {
            "lineNumber": "019",
            "textus": "019. yōma m-yumō čūṯ ʕemme ḳiršō."
          },
          {
            "lineNumber": "020",
            "textus": "020. zalle hū w rfiḳōye, iʕber ʕa ʕašši yaḳərṭun."
          },
          {
            "lineNumber": "021",
            "textus": "021. ḳʕōle hanna, čūṯ ʕemme ḳiršō, fekre ytufʕun rfiḳōye, la itfaʕ."
          },
          {
            "lineNumber": "022",
            "textus": "022. ṭaʕnull ḥalinn rfiḳōye w zallun; čbaḳḳ hū."
          },
          {
            "lineNumber": "023",
            "textus": "023. mannu ḥimne? ʕašši. amelle: «mōx čiḳəʕ?»"
          },
          {
            "lineNumber": "024",
            "textus": "024. amelle: «nnaššīl žiztōn p-payṯa.»"
          },
          {
            "lineNumber": "025",
            "textus": "025. amelle: «ḳō, ḳō zellax! alō ysamiḥennax!»"
          },
          {
            "lineNumber": "026",
            "textus": "026. ṭaʕəl ḥōle w zalle hanna, tuġray faṯḥis santūḳa ti ṯēleṯ, ṯarʕa ti ṯēleṯ m-mufčḥa ti ṯēleṯ."
          },
          {
            "lineNumber": "027",
            "textus": "027. bess mḥakyōle emme, mamella: «čūṯ xawwōṣṣa!»"
          },
          {
            "lineNumber": "028",
            "textus": "028. amrōle: «ana namrōx mō. uppe ʕottṯa ti wōb miščġel bā ōbux, ti msayyet bā samkōṯa, laʔinne ḥetta ču bax čfuṯḥenne."
          },
          {
            "lineNumber": "029",
            "textus": "029. šaġəlṯa čeʕba w baḥra w mōya w rṭūpča, laʔinnu čimtallal, ḥmā mett šaġəlṯa ġayra!»"
          },
          {
            "lineNumber": "030",
            "textus": "030. amella: «čū nōb aḥsan mn-eppay ana.»"
          },
          {
            "lineNumber": "031",
            "textus": "031. ḳōyem maffeḳəl lōʕ ʕottṯa, maffeḳla w ṯēle mḳaṭṭebla."
          },
          {
            "lineNumber": "032",
            "textus": "032. ṭaʕəl ḥōle w zelle ʕa baḥra, zelle msayyet samkōṯa."
          },
          {
            "lineNumber": "033",
            "textus": "033. uxxul yōma mayṯ ḳalles."
          },
          {
            "lineNumber": "034",
            "textus": "034. mzappell lann samkōṯa w mayṯ xōla lēle w əl-emme."
          },
          {
            "lineNumber": "035",
            "textus": "035. čbaḳḳ hū w emme w haṯinn taššrunne ti waybin maḳibille."
          },
          {
            "lineNumber": "036",
            "textus": "036. zalle hanna yōma m-yumō, miḥəl lōš šabəkṯa b-anna baḥra, šōḥeṭ — ḳḳīra, ḳḳīra."
          },
          {
            "lineNumber": "037",
            "textus": "037. šaḥṭa, affḳa l-elbar willa affeḳ farxa axann rabb, iḥəl manẓre, aḥla m-xann lōfaš."
          },
          {
            "lineNumber": "038",
            "textus": "038. ḳʕōle mičʔammal bē, ṭaʕne w ayṯne l-ġappl_emme, amella: «farrāġ ʕal-anna farxis samkōṯa ya emmay, la iḥmiṯ xwōṯe!"
          },
          {
            "lineNumber": "039",
            "textus": "039. ḥmačče amrōle: «ḥaḳīḳča inne čūṯ xwōṯe, la iḥmiṯ xwōṯe. hanna čyōḏaʕ l-mōn maṣlaḥ?»"
          },
          {
            "lineNumber": "040",
            "textus": "040. amella: «l-mōn?»"
          },
          {
            "lineNumber": "041",
            "textus": "041. amrōle: «čusəplēl malka, čahətlēle hū. balki manʕem aʕlax mett saġəlṯa mett... balki manʕem aʕlax mett.»"
          },
          {
            "lineNumber": "042",
            "textus": "042. amella: «ē, ana nbōheč nusəplēle.»"
          },
          {
            "lineNumber": "043",
            "textus": "043. amrōle: «ext čbōheč? lā, la čiphač!»"
          },
          {
            "lineNumber": "044",
            "textus": "044. ḳōye ṭaʕell lanna farxis samkōṯa p-farša xann w sīpča mišwēl lanna farša w zalle l-ḳomml_anna ḳaṣra w iṯḳen zōʕeḳ: «s-samak, s-samak s-samak!»"
          },
          {
            "lineNumber": "045",
            "textus": "045. ṯēle yiʕbar — bahheč."
          },
          {
            "lineNumber": "046",
            "textus": "046. hah, amra ti alō batte yḳattrenne illa malka w eččṯe naḥḥīčin."
          },
          {
            "lineNumber": "047",
            "textus": "047. ščḥann naḥḥīčin ʕa taržōṯa, faṯaḥəl lanna farxis samkōṯa, mkaššefle mn-ann warḳōṯa w mišwēle."
          },
          {
            "lineNumber": "048",
            "textus": "048. nōḥeč malka, mʕayn b-anna farxis samkōṯa — aʕžbe. amelle: «l-zuppōna?»"
          },
          {
            "lineNumber": "049",
            "textus": "049. amelle: «ē!»"
          },
          {
            "lineNumber": "050",
            "textus": "050. amelle: «exma ṭīme?»"
          },
          {
            "lineNumber": "051",
            "textus": "051. amelle «l-xayyir čūṯ aʕle fṣīlča, ti ixyer čūṯ aʕle fṣīlča.»"
          },
          {
            "lineNumber": "052",
            "textus": "052. hōxa inəpṣaṭ malka menne, amelle: «ana nayyīṯle lēx htīṯa hanna, ya malka, wa-lakin ḥmiččax čnaḥḥeč ʕa taržōṯa!»"
          },
          {
            "lineNumber": "053",
            "textus": "053. laffe b-warḳōṯa w amelle: «čfaḏ̣ḏ̣āl! anik čbōʕ nišwlēx?»"
          },
          {
            "lineNumber": "054",
            "textus": "054. amelle: «lā!» šaḳelle menne, l-farxa w mallex eʕsar fušḥan mn-ellel."
          },
          {
            "lineNumber": "055",
            "textus": "055. waḳčil hanna amelle: «l-xayyir čūṯ aʕle fṣīlča», mōṯaḥ l-ʕoppe, mappēle šakk b-ʕisər w ḥamša ḏahəb."
          },
          {
            "lineNumber": "056",
            "textus": "056. hanna ḥmačče eččṯe appēle ʕisər w ḥamša ḏahəb — ġōl."
          },
          {
            "lineNumber": "057",
            "textus": "057. allxaṯ exma fušḥan hī w beʕla amrōle: «mō appīčle?»"
          },
          {
            "lineNumber": "058",
            "textus": "058. amella: «appille ʕisər w ḥamša ḏahəb.»"
          },
          {
            "lineNumber": "059",
            "textus": "059. amrōle: «bess xann l-mōn čappēle xull_anna?»"
          },
          {
            "lineNumber": "060",
            "textus": "060. amella: «čūṯ ġayrayy, xann appille.»"
          },
          {
            "lineNumber": "061",
            "textus": "061. amrōle: ču ṯōḳen, bax čražžʕenne!»"
          },
          {
            "lineNumber": "062",
            "textus": "062. «wuš, ex nražžʕenne? ana malka w applille, nzill nražžʕenne?»"
          },
          {
            "lineNumber": "063",
            "textus": "063. amrōle: «isčfel, ḥurr. hačč bax čražžʕenne, ana namrōx ex čražžʕenne.»"
          },
          {
            "lineNumber": "064",
            "textus": "064. amella: «amār!»"
          },
          {
            "lineNumber": "065",
            "textus": "065. amrōle: «zēx šaʕʕle: hanna farxa ḏakar illa onṯa? nkōn mamellax ḏakar mallē: ana maḏ̣irəl. w nkōn ʕammamellax onṯa xett mallē: maḏ̣irəl — l-anna sappa čimražžaʕle.»"
          },
          {
            "lineNumber": "066",
            "textus": "066. amella: «ē», ṭaʕəl ḥōle w rōžaʕ l-ġappl_anna sammōka."
          },
          {
            "lineNumber": "067",
            "textus": "067. amelle: «batt nšaʕʕlennax suʔōla.»"
          },
          {
            "lineNumber": "068",
            "textus": "068. amelle: «čfaḏ̣ḏ̣āl!»"
          },
          {
            "lineNumber": "069",
            "textus": "069. amelle: «hanna farxa ḏakar illa onṯa?»"
          },
          {
            "lineNumber": "070",
            "textus": "070. amelle: «yṭawwlell ʕomrax, ya malkiz zamōna, hanna xronṯa, la ḏakar wala onṯa.»"
          },
          {
            "lineNumber": "071",
            "textus": "071. mō batte yžawibenne? ʕōwet maffeḳ ʕisər w ḥamša ḥrōn w mapplēle."
          },
          {
            "lineNumber": "072",
            "textus": "072. ṭaʕell ḥōle w zelle l-ʕal_eččṯe, amella: «ču črōṣya b-ʕisər w ḥamša, hann ḥiməš iṯḳen maxramčal xōṭriš.»"
          },
          {
            "lineNumber": "073",
            "textus": "073. zlalla hōḏ ʕa payṯa ṯiḳnaṯ marḳya: «šattar roḥle! šwā muʕžazyōṯa! šwā kiza!»"
          },
          {
            "lineNumber": "074",
            "textus": "074. kiṯər mil anniḳḳaṯ šattar roḥle."
          },
          {
            "lineNumber": "075",
            "textus": "075. zalle leʕle, isleḳ, iṯḳen maḥēle čmunni w ḳʕōle ʕa korsa."
          },
          {
            "lineNumber": "076",
            "textus": "076. zalle malka, ayṯ ḥammeš bīʕ w šwann ʕa ṭawəlṯa p-ṣaḥna."
          },
          {
            "lineNumber": "077",
            "textus": "077. amelle: «bax čḳusmell lann ḥammeš bīʕ aʕəl w aʕlax w ʕa maləkṯa w la čiḳsum bēʕṯa!»"
          },
          {
            "lineNumber": "078",
            "textus": "078. amelle: «ē, ḥayyīna ya malkiz zamōna.»"
          },
          {
            "lineNumber": "079",
            "textus": "079. amelle: «mō?»"
          },
          {
            "lineNumber": "080",
            "textus": "080. amelle: «eṯlaṯ l-maləkṯa w eḥḏa līl w eḥḏa lēx.»"
          },
          {
            "lineNumber": "081",
            "textus": "081. «uf, ext?»"
          },
          {
            "lineNumber": "082",
            "textus": "082. amelle: «ē, hačč ʕemmax ṯarč w nmaffīllax eḥḏa — eṯlaṯ, w hī čūṯ ʕemma mett, applaḥla eṯlaṯ — maṣbūṭ?»"
          },
          {
            "lineNumber": "083",
            "textus": "083. amelle: «ē, waḷḷa maṣbūṭ! hann ḥiməš ḏahəb ḥrōn!»"
          },
          {
            "lineNumber": "084",
            "textus": "084. mapplēle. ḳōyem afaš mwattaʕle w nōḥeč ʕa taržōṯa w mišwe xann m-ḳomma r-roḥla ʕamnōḥeč, b-ifəx."
          },
          {
            "lineNumber": "085",
            "textus": "085. ʕamnōḥeč m-ḳomma r-roḥla, isḳaṭ ḏahba minnayy ʕal_arʕa, ʕa taržōṯa."
          },
          {
            "lineNumber": "086",
            "textus": "086. ḳōyem mlaḳḳeṭle w našeḳle w mišwēle ʕa rayše."
          },
          {
            "lineNumber": "087",
            "textus": "087. mʕaynya eččṯil malka mamrōle: «ʕaynelē! isḳaṭ ḏahba ḥetta la yimruḳ aḥḥaḏ ifḳer. iṯḳen čappīlle emʕa ḏahəb, ḥetta la aḥḥaḏ ifḳer yuspenne.»"
          },
          {
            "lineNumber": "088",
            "textus": "088. amelle: «slāḳ! slāḳ!» isleḳ leʕle."
          },
          {
            "lineNumber": "089",
            "textus": "089. amelle: «ṭayyeb, appillax emʕa ḏahəb w isḳaṭ ḏahba minnayy ḥetta yimruḳ mett aḥḥaḏ ifḳer yšuḳlenne.»"
          },
          {
            "lineNumber": "090",
            "textus": "090. amelle: «yṭawwlell ʕomrax alō, ya malkiz zamōna, ana čūb zawʕi ʕa ḏahbō, zawʕi ʕa ṣūrčax ti mawžut ʕa ʕoməlṯa, barnaš yimruḳ yitʕus aʕle p-ṣurmōyṯe."
          },
          {
            "lineNumber": "091",
            "textus": "091. ana našḳičča w šwičča ʕa rayš."
          },
          {
            "lineNumber": "092",
            "textus": "092. ʕawet ṭabṭeble w appēle ḥiməš ḥrōn, iṯḳen emʕa w ḥiməš ḏahəb."
          },
          {
            "lineNumber": "093",
            "textus": "093. amelle: «bōṯar exma yūm ṯōx liʕəl!»"
          },
          {
            "lineNumber": "094",
            "textus": "094. mōġeb exma yūm w ṯēle leʕle."
          },
          {
            "lineNumber": "095",
            "textus": "095. ġappe wzīra, mḳallaʕle w maḳʕēle ġappe. ḥasslinnaḥ."
          }
        ]
      },
      {
        "text": "006. M_SṬ Das fromme Mädchen.txt",
        "contents": [
          {
            "lineNumber": "001",
            "textus": "001. ōṯ ʕaylṯa w hōḏ ʕaylṯa zangilōyin baḥar."
          },
          {
            "lineNumber": "002",
            "textus": "002. čxallaf mōla w čxallef ṯarč bisnīyan hanna ġabrōna."
          },
          {
            "lineNumber": "003",
            "textus": "003. hann ṯarč bisnīyan ameṯ abūhen, ōčem hinn w emmen."
          },
          {
            "lineNumber": "004",
            "textus": "004. ḳōyem ḏōḏen ṯēle šaḳell mōlen, baʕdēn šaḳell rezḳa."
          },
          {
            "lineNumber": "005",
            "textus": "005. ōčem la ōčem mett hann bisənyōṯa yiḥḥan banawb."
          },
          {
            "lineNumber": "006",
            "textus": "006. amrōlen emmen: «walax emmay, ḳumēn nzellaḥ ʕa mett blōta nḳaʕyillaḥ aġiryōṯa w nōxlin ḥetta niḥḥi.»"
          },
          {
            "lineNumber": "007",
            "textus": "007. hinn w ōzan mnə-blōta lə-blōta la iḥəm ġer ṯalla ʕaymṯa w hōʕ ʕaymṯa ṯalla ḳawya w aptaṯ nōḥča hōr rayya, inḥeč sayla."
          },
          {
            "lineNumber": "008",
            "textus": "008. luḳḳil inḥeč sayla, bisnīṯa w emma ōčem hanna mayla w bisnīṯa zlalla barrōyṯin nahra w lorkaʕ aḳtar yimṭall baʕḏ̣inn, aḏ̣aʕ maʕ baʕḏ̣inn."
          },
          {
            "lineNumber": "009",
            "textus": "009. ḳōyma mallxa hōb bisnīṯa, ušma māri, mallxa mallxa b-ōb barrīya miščaḥya payṯa."
          },
          {
            "lineNumber": "010",
            "textus": "010. hanna payṯa nuhhur, mōṭya leʕle, tōḳḳa ʕa ṯarʕa, amrōlen: «alō yaffenxen, aḳʕunni ġappayxun xōla! aḳʕunni ġappayxun bess p-xōla!»"
          },
          {
            "lineNumber": "011",
            "textus": "011. ʕapprunna."
          },
          {
            "lineNumber": "012",
            "textus": "012. hōb bisnīṯa ʕibraṯ ḳaʕyōla l-uxxul yōma iḳḏum mič čiḏmux xull lanna imōma mḥasslōš šoġla ḳaʕyōla ḳommiṣ ṣūrčil marč marya."
          },
          {
            "lineNumber": "013",
            "textus": "013. mamrōla: «taxīliš yā marč marya čayṯlīl_emmay, čōḥen ʕlaynaḥ, čarəzḳinnaḥ, čaḥminnaḥ bə-ḥmōyṯiš hašš yā marč marya!»"
          },
          {
            "lineNumber": "014",
            "textus": "014. ōṯ eḥḏa ġappil lōš šunīṯa, aġīrča ḳaʕya iḳḏum mn-ōb bisnīṯa māri, ḥrīṯa ušma māri."
          },
          {
            "lineNumber": "015",
            "textus": "015. nžaḳraṯ menna raḥmōla mʕallmanīṯa akṯar menna, naḏ̣ḏ̣īfa, miščaġla šoġla kayyes w šōṭra w mṣallya l-marč marya."
          },
          {
            "lineNumber": "016",
            "textus": "016. nžaḳraṯ menna. luḳḳil nžaḳraṯ menna, zlalla naġpaččil xōčmil almās mnə-mʕallmanīṯa w šulalla b-leppil waʕyōṯa."
          },
          {
            "lineNumber": "017",
            "textus": "017. ṯalla mʕallmanīṯa: «xōčma, xōčma!»"
          },
          {
            "lineNumber": "018",
            "textus": "018. amrōla: «zīš tawwar! ti ōb əb-waʕyōṯa yīb šḳilōl xōčma.»"
          },
          {
            "lineNumber": "019",
            "textus": "019. napšaṯ ščaččil xōčma b-waʕyōṯəl māri."
          },
          {
            "lineNumber": "020",
            "textus": "020. amrōla: «la čḥakinni w la čmalli, yalla l-elbar!»"
          },
          {
            "lineNumber": "021",
            "textus": "021. ṭaʕnōl ḥōla w bōxya, mōmra: «yā alō, la naġpiṯ w la nahpiṯ wala išwiṯ mett. ʕaža ḳallʕačči?»"
          },
          {
            "lineNumber": "022",
            "textus": "022. w bōxya, mamrōla: «yā marč marya, ʕaža ḳallʕačči? ana ču ninġība.»"
          },
          {
            "lineNumber": "023",
            "textus": "023. imṭaṯ xann ḏokkṯa bil-lēlya, bisčōna, ḏimxaṯ erraʕ m-sažərṯa w ʕambōxya w ġarrīḳa."
          },
          {
            "lineNumber": "024",
            "textus": "024. mišwa: «yā alō, la naġpiṯ w la mett. ʕaža ḳallʕačč? mō nšawwīya?»"
          },
          {
            "lineNumber": "025",
            "textus": "025. willa hōḏ aptaṯ maṣīḥa: «taxlayxun lippi nḳaṭliṯ!» ti naġəplalla xōčma. «taxlayxun, taxlayxun!»"
          },
          {
            "lineNumber": "026",
            "textus": "026. amrōla: «taxīliš zīš ayṯay māri! ana ti naġpiččil xōčma, čūb māri, w zīš ayṯlīl ḳašīša, bann niʕčraf!»"
          },
          {
            "lineNumber": "027",
            "textus": "027. ṭaʕəl ḥōle ḳašīša w ṯole yʕarrfenna."
          },
          {
            "lineNumber": "028",
            "textus": "028. amrōle: «taxīlax, ana naġpičči xōčma w šullilla w-waʕyōṯəl māri.» w baʕʕeḏ meʕlax — nifḳaṯ rūḥa, mīṯaṯ hōṯa bisnīṯa."
          },
          {
            "lineNumber": "029",
            "textus": "029. zallun iṯḳen marəhṭin mtawwrin ʕal-ōṯa, ščḥunna ḏmīxa erraʕ m-sažərṯa w zōʕḳa: «yā alō, la išwiṯ mett. ʕaža ḳallʕačč?»"
          },
          {
            "lineNumber": "030",
            "textus": "030. ṯōle amella: «māri, māri, ḳū! la čīzuʕ! čūb hašš činġibōl xōčma, hōṯa māri. ḳūm!»"
          },
          {
            "lineNumber": "031",
            "textus": "031. ḳōmaṯ aṣḥaṯ ʕaynaṯ xann, amrōlun: «taxīlxun, mō ōṯ?»"
          },
          {
            "lineNumber": "032",
            "textus": "032. amrulla: «māri mīṯaṯ, w hī ti naġpaččil xōčma w šulalliš w waʕyōṯiš. ḳū zilliš!»"
          },
          {
            "lineNumber": "033",
            "textus": "033. amrōlun: «taxīlxun, ʕčarfaṯ? čnawīlaṯ?»"
          },
          {
            "lineNumber": "034",
            "textus": "034. amrōlun: «ē, ʕčarfaṯ w čnawīlaṯ w ṭalpaččil ḳašīša.»"
          },
          {
            "lineNumber": "035",
            "textus": "035. ṭaʕnaččil ḥōla w ṯalla l-ġapplə mʕallmanīṯa."
          },
          {
            "lineNumber": "036",
            "textus": "036. hī w ḳaʕya ġapplə mʕallmanīṯa xann yōma m-yumō, mišwōš šoġla, mbaššla w hanna."
          },
          {
            "lineNumber": "037",
            "textus": "037. ḳaʕyōla ḳommiṣ ṣūrčil marč marya, mṣallya: «yā marč marya taxīliš, la niḥmell_emmay w əl-ḥōṯ illa ōṯyan!»"
          },
          {
            "lineNumber": "038",
            "textus": "038. ha, ṯalla emma w ḥōṯa. taḳḳaččiṯ ṯarʕa w_amrōla: «min māl aḷḷāh, appeḥī ppōfča!»"
          },
          {
            "lineNumber": "039",
            "textus": "039. awḳfaṯ amrōla: «hašš balḥūḏiš ʕaža? ōṯ eḥḏa ḥrīṯa ʕimmiš?»"
          },
          {
            "lineNumber": "040",
            "textus": "040. emma la baḳḳračča, hī baḳḳaččil_emma."
          },
          {
            "lineNumber": "041",
            "textus": "041. ḥmačča sičča ṭawwlaṯ, amrōla: «māri, ʕaža ṭawwliš? slāḳ ḳawwōm!»"
          },
          {
            "lineNumber": "042",
            "textus": "042. ḳʕalla bōxya, amrōla: «mōš ʕačbōxya?»"
          },
          {
            "lineNumber": "043",
            "textus": "043. amrōla: «hōṯ ti ṯalla emmay. ʕamṣōḥra w awḳfiṯ ʕanimḥakyōla.»"
          },
          {
            "lineNumber": "044",
            "textus": "044. amrōla: «minžat?»"
          },
          {
            "lineNumber": "045",
            "textus": "045. amrōla: «ē!»"
          },
          {
            "lineNumber": "046",
            "textus": "046. zaʕḳalla amrōla: «zʕū aʕla čislaḳ l-ōxa.»"
          },
          {
            "lineNumber": "047",
            "textus": "047. zaʕḳaṯ ʕal_emma, silḳaṯ emma, ḳʕōlen maḥəkyan."
          },
          {
            "lineNumber": "048",
            "textus": "048. amrōla: «hanik ḥōṯ?»"
          },
          {
            "lineNumber": "049",
            "textus": "049. amrōla: «ḥōṯiš ayba p-ṭarflə blōta.»"
          },
          {
            "lineNumber": "050",
            "textus": "050. amrōla: «zīš zʕuḳla!»"
          },
          {
            "lineNumber": "051",
            "textus": "051. zlalla zaʕḳall ḥōṯa w ṯalla."
          },
          {
            "lineNumber": "052",
            "textus": "052. hī w ōṯya, ḳʕōlen exma išən, ččažʕaṯ hōš šunīṯa xčōrča mīṯaṯ, amrōla: «yā māri, hanna mett w hanna payṯa w hanna ḳaṣra w hann bisčanō xullun līš w l-ḥōṯiš w l-immiš! w ana xaṭirkun.»"
          },
          {
            "lineNumber": "053",
            "textus": "053. arnḥaččir rayša w mīṯaṯ."
          },
          {
            "lineNumber": "054",
            "textus": "054. ešna, ṯarč, willa ōṯ ḏōḏa."
          },
          {
            "lineNumber": "055",
            "textus": "055. xulle ḏwōṯe baraṣ, ffōye baraṣ w wažʕa, ṣaḥḥōra ʕamṣōḥar."
          },
          {
            "lineNumber": "056",
            "textus": "056. awwal miṯ ṯōle baḳranne, amellun: «taxīlxun, min māl aḷḷāh, ppōfčil leḥma nuxlenna!»"
          },
          {
            "lineNumber": "057",
            "textus": "057. ʕaynalle xann, amrulle: «hačč ču čōbi flanō?»"
          },
          {
            "lineNumber": "058",
            "textus": "058. amellun: «lā.»"
          },
          {
            "lineNumber": "059",
            "textus": "059. amrulle: «mpala, hačči flanō. ēx rezḳa baḥar w ēx mōla w ḏaryōṯa w ḳaṭlīčəč čiṯḥōnax w ḳaṭlīčlə bnōṯəl ḥōnax w ḳallʕīčnen, w čšanṭaṭ ya ḥarām, tayyīran ʕamṣōḥran w ōxlan.»"
          },
          {
            "lineNumber": "060",
            "textus": "060. amellun: «taxīlxun, ysamiḥann, ysamiḥann. ana axṭiṯ w mn-alō smōḥa.»"
          },
          {
            "lineNumber": "061",
            "textus": "061. amrōle: «nkōn mazāl xann, ana čiṯḥōnax w hannen bnōṯəl ḥōnax w alō anʕem ʕlaynaḥ ḳall ḳiršō ti šaḳlīčnun xullun sawa w rezḳa. ḥamdillāh ḥmannaḥ.»"
          },
          {
            "lineNumber": "062",
            "textus": "062. waṭṭ ʕa ruġrayhen, iṯḳen našəḳlēlen w ḳʕōle aġīra ġappayhen rōžeʕ."
          }
        ]
      },
      {
        "text": "007. M_ḤŠB Die Tochter des Schuhmachers.txt",
        "contents": [
          {
            "lineNumber": "001",
            "textus": "001. ōṯ aḥḥaḏ mīṯaṯ eččṯe w īlaf skarbīnča."
          },
          {
            "lineNumber": "002",
            "textus": "002. amrōle: «amōnča bə-ḳḏōla, la čixṭub eḥḏa ġēr... ġēr ṯṯēla hōs skarbīnča ʕa reġra!»"
          },
          {
            "lineNumber": "003",
            "textus": "003. amella: «ē, apšir ʕayniš!»"
          },
          {
            "lineNumber": "004",
            "textus": "004. laḳḳeṭəl lōs skarbīnča w tayyer b-ōm mḏīnča ṯṯēla mett eḥḏa hōḏ skarbīnča ʕa reġra — lōmar ṯṯēla."
          },
          {
            "lineNumber": "005",
            "textus": "005. la ṯalla hōs skarbīnča ġēr ʕa reġər berče."
          },
          {
            "lineNumber": "006",
            "textus": "006. amella: «yā birči, immiš waṣṣačč la nixṭub eḥḏa ġēr ṯṯēla hōs skarbīnča ʕa reġra w la ṯalla ġēr ʕa riġriš.»"
          },
          {
            "lineNumber": "007",
            "textus": "007. amrōle: «ux eppay, la butt bax čxuṭbinn?»"
          },
          {
            "lineNumber": "008",
            "textus": "008. amella: «ē!»"
          },
          {
            "lineNumber": "009",
            "textus": "009. amrōle: «ču nxaṭbōx ġēr čišwīl ḳoppṯiḏ ḏahba.»"
          },
          {
            "lineNumber": "010",
            "textus": "010. amella: «apšir!»"
          },
          {
            "lineNumber": "011",
            "textus": "011. «bess p-šarṭa hōḳ ḳoppṯiḏ ḏahba bax čišwīl mufəčḥa mn-elbar w mufəčḥa mn-elġul.»"
          },
          {
            "lineNumber": "012",
            "textus": "012. amella: «apšir.»"
          },
          {
            "lineNumber": "013",
            "textus": "013. ḳōmaṯ... zalle inḥeč ʕal-ōm mḏīnča ʕal-ōṣ ṣōġṛa šwēla ḳoppṯiḏ ḏahba, w ayṯ lōḳ ḳoppṯiḏ ḏahba w ṯōle."
          },
          {
            "lineNumber": "014",
            "textus": "014. amrōle: «ux, ux, ʕāl. hōḏ orḥa nxaṭbōx.»"
          },
          {
            "lineNumber": "015",
            "textus": "015. zalle, činya lina, yayṯ ġarḏ̣ō, ʕillaṯ ʕal-ōḳ ḳoppṯa, sakkračča mn-elġul w ḳʕalla bā."
          },
          {
            "lineNumber": "016",
            "textus": "016. mtawwar ʕa berče, mtawwar mtawwar, inəcxwaṯ, lōmar yiščḥenna."
          },
          {
            "lineNumber": "017",
            "textus": "017. ḳōyem maḥḥečəl lōḳ ḳoppṯa ʕa mḏīnča w mzappella."
          },
          {
            "lineNumber": "018",
            "textus": "018. la barnaš aḳtar yzubnenna ġēr ebər malka."
          },
          {
            "lineNumber": "019",
            "textus": "019. ḳōyem mamrill malka: «xāāānn xāāānn ḳaḏ̣īṯa w ōṯ aḥḥaḏ ʕemme ḳoppṯa w batte yzappnenna.»"
          },
          {
            "lineNumber": "020",
            "textus": "020. amellun: «zuʕḳullē l-oxa!»"
          },
          {
            "lineNumber": "021",
            "textus": "021. zaʕḳulle l-ʕa malka, ḳōye zabell lōḳ ḳoppṯa."
          },
          {
            "lineNumber": "022",
            "textus": "022. zabell lōḳ ḳoppṯa w mišwēla bə-wḏ̣ōyṯa ḏukkṯiḏ ḏōmex w emme massḳlōle xōle leʕle."
          },
          {
            "lineNumber": "023",
            "textus": "023. awwal yōma axal hanna xōla felke w šūne ḳūre."
          },
          {
            "lineNumber": "024",
            "textus": "024. aḳa ʕṣofra ščiḥne čūb. ʕama?!"
          },
          {
            "lineNumber": "025",
            "textus": "025. ṯēn yōma xett xann, ṯēleṯ yōma xett xann."
          },
          {
            "lineNumber": "026",
            "textus": "026. amell_emme: «yā emmay, xōla ti ʕačmassiḳlōl kaṯṯār xett b-zawta!»"
          },
          {
            "lineNumber": "027",
            "textus": "027. ṯiḳnaṯ mkaṯṯra b-zawta, ōmar: «l-ʕama, ana bann nīḳu niḥəm mōn hanna ti ʕammaxell lanna xōla.»"
          },
          {
            "lineNumber": "028",
            "textus": "028. aḳa bib-lēlya, šūnəl ḥōle ġarreḳ willa iščaḥ bisnīṯa ex batra, w saʕra l-felkil ḥaṣṣa w naffīḳa ʕammaxlōl lanna xōla."
          },
          {
            "lineNumber": "029",
            "textus": "029. aḳa ḥakkīna, amella: «yā bisnīṯa, la čīzuʕ! mō ḳiṣṣṯiš?»"
          },
          {
            "lineNumber": "030",
            "textus": "030. amrōle: «ana ḳiṣəṯ xāāānn xāāānn xāāā.»"
          },
          {
            "lineNumber": "031",
            "textus": "031. amella: «ē, čiʕnīš!»"
          },
          {
            "lineNumber": "032",
            "textus": "032. hah, la ṭawwlaṯ əḥkōyṯa ġēr iṯḳen ḥarba bə-blayayy."
          },
          {
            "lineNumber": "033",
            "textus": "033. ḳōye ṭaʕell ḥōle zelle ʕa ḥarba."
          },
          {
            "lineNumber": "034",
            "textus": "034. mamell_emme: «yā emmay, aṣḥiš hōḳ ḳoppṯa! la čaffḳinna ʕa šimša w xōla ti čība čmassiḳlōl assḳul uxxul yōma!"
          },
          {
            "lineNumber": "035",
            "textus": "035. aṣḥiš čičʔaxxar w bess hōḳ ḳoppṯa la čaffḳinna l-elbar!»"
          },
          {
            "lineNumber": "036",
            "textus": "036. amrōle: «lā, ya čḳubrinni, ex bann naffḳenna?»"
          },
          {
            "lineNumber": "037",
            "textus": "037. ḳōye, ṭaʕell ḥōle w zelle, zelle ʕa ḥarba."
          },
          {
            "lineNumber": "038",
            "textus": "038. īle bnōṯəl ḥalčwōṯa ešbaʕ, w bnōṯəl ḥalčwōṯe ʕamḳattran aʕle battayy yxuṭbanne."
          },
          {
            "lineNumber": "039",
            "textus": "039. hōḏ batta čxuṭbenne w hōḏ batta čxuṭbenne, w hū ču batte hinn."
          },
          {
            "lineNumber": "040",
            "textus": "040. iḏeʕ ġappe ḳoppṯa, ṯōlen l-ʕa ḥōlčen: «taxīliš ya ḥōlč, taxīliš ya ḥōlč, affeḳlīḥ niḥmenna!»"
          },
          {
            "lineNumber": "041",
            "textus": "041. ḳōyman maffḳall lōḳ ḳoppṯa ʕa šimša yiḥmanna."
          },
          {
            "lineNumber": "042",
            "textus": "042. ḳōyma hōb bisnīṯa, b-ōš šimša minḏōḳ, nōfḳa l-elbar."
          },
          {
            "lineNumber": "043",
            "textus": "043. ḏukkṯil əḥmanna ḳōyman ḳaləʕlalla ʕaynōya, w ōṯi nahra w hanna nahra uppe syōġa."
          },
          {
            "lineNumber": "044",
            "textus": "044. maḳimall lōb bisnīṯa w šalfalla ʕal-anna nahra."
          },
          {
            "lineNumber": "045",
            "textus": "045. šalfalla ʕal-anna nahra w ṯyōla emme maḳimōl ḳoppṯa w mišwōla b-ḏokkṯa."
          },
          {
            "lineNumber": "046",
            "textus": "046. ču yaḏḏīʕa. massḳōl xōla, miščaḥyōle exmil ōb. massḳōl xōla miščaḥyōle exmil ōb."
          },
          {
            "lineNumber": "047",
            "textus": "047. hanna psōna la ṭawwel w ṯōle m-ḥarba."
          },
          {
            "lineNumber": "048",
            "textus": "048. ṯōle ʕal-ōḳ ḳoppṯa, la ščiḥəl bisnīṯa. ḳōyem miččžaʕ."
          },
          {
            "lineNumber": "049",
            "textus": "049. hōb bisnīṯa — b-amril alō batte yibʕenne — ḏukkṯil šalfanna ʕa syōġa sōḳṭa ʕa nahra."
          },
          {
            "lineNumber": "050",
            "textus": "050. ḳaʕyōla ʕa ḥaffṯin nahra, ṯyallen ṯarč yawən mišwlalla ʕaynōya — mfaṯṯḥa."
          },
          {
            "lineNumber": "051",
            "textus": "051. ḏukkṯil mfaṯṯḥa msarrba xann w zlōla ʕal_axerčil lanna nahra willa miščaḥya aḥḥaṯ iḳəʕ b-bisčōna — ʕamnōṭar."
          },
          {
            "lineNumber": "052",
            "textus": "052. iṯḳen zōʕeḳ aʕla — mxammella batta činġub, ḥramōy —: «ṯāš l-ōxa!»"
          },
          {
            "lineNumber": "053",
            "textus": "053. ṯalla leʕle, amella: «yā bisnīṯa, mō ḳiṣṣṯiš?»"
          },
          {
            "lineNumber": "054",
            "textus": "054. amrōle: «taxīlax, ġappax amōna?»"
          },
          {
            "lineNumber": "055",
            "textus": "055. amella: «hašš birči b-ʕahtil alō.»"
          },
          {
            "lineNumber": "056",
            "textus": "056. amrōle: «ḳiṣṣṯi xāāānn xāāānn xāāānn.»"
          },
          {
            "lineNumber": "057",
            "textus": "057. amella: «wa law, čūṯ aʕaz minniš ġēr ti xalḳiš.»"
          },
          {
            "lineNumber": "058",
            "textus": "058. hah, ebər malka infeḳ b-ōm mamlakṯa ču ḥayle."
          },
          {
            "lineNumber": "059",
            "textus": "059. atar hū, ebər malka appīlla xōčma xassiyōle b-īḏa."
          },
          {
            "lineNumber": "060",
            "textus": "060. infeḳ ṣīṭe ču ḥayle, hanna mayṯēle burtḳān, hanna mayṯēle mōz, hanna mayṯēle xoḏ̣ərṯa, hanna mayṯēle buššōl ḥazzeḳ yīxul yayṭeb, lōmar yayṭeb."
          },
          {
            "lineNumber": "061",
            "textus": "061. baʕdēn amrōl mōrəl lanna bisčōna — iḏʕaṯ hī —: «ya eppay, ġappax xeška?»"
          },
          {
            "lineNumber": "062",
            "textus": "062. amella: «ē.»"
          },
          {
            "lineNumber": "063",
            "textus": "063. amrōle: čmišw maʕrūfa čmayṯīl ḳalles xeška.»"
          },
          {
            "lineNumber": "064",
            "textus": "064. ḳōmaṯ, mayṯēla ḳass xeška, žablōle m-mōya w mḥarrkōle xann ḳalles."
          },
          {
            "lineNumber": "065",
            "textus": "065. mišwōle ḳass mešḥa ʕa ffōye, maḳimōl xōčma mn-īḏa msallčōle w mišwōle b-anna xeška."
          },
          {
            "lineNumber": "066",
            "textus": "066. amrōle: «šḳōl hanna xeška applēll_ebər malka!»"
          },
          {
            "lineNumber": "067",
            "textus": "067. amella: «uš əp-ḥayyiš, ex bann nšuḳəllēle? ʕamṯēle htiyōṯa.»"
          },
          {
            "lineNumber": "068",
            "textus": "068. amrōle: «hačč šuḳəllēle hanna xeška w ṯōx! la čīzuʕ! in taffšunnax, ḳaṭlunnax, la čīzuʕ! čbaḳḳi tuġray ssalleḳ leʕle!»"
          },
          {
            "lineNumber": "069",
            "textus": "069. infaḏ hanna ʕa ṯarʕa w hann ʕaptō, hanna mtaffešle mn-ōxa, hanna maḥək ʕemme «xōlət tunya la ayṭbe w hōḳ ḳalles xeška ti čišḳīlle batte yayṭbenne?»"
          },
          {
            "lineNumber": "070",
            "textus": "070. amellun «yā ġmōʕča, taššrunnī ninfuḏ leʕle!»"
          },
          {
            "lineNumber": "071",
            "textus": "071. iḏeʕ ebər malka, amellun: «appullē amōna w taššrunnē yislaḳ!»"
          },
          {
            "lineNumber": "072",
            "textus": "072. isleḳ leʕle ʕa ḳaṣra, ayṯ hanna xeška b-zuptōyṯa w applēle."
          },
          {
            "lineNumber": "073",
            "textus": "073. ḳʕōle yīxul, awwal loḳəmṯil axla, infeḳ xōčma b-īḏe."
          },
          {
            "lineNumber": "074",
            "textus": "074. ḏukkṯil ḥiməl lanna xōčma ḳirne, infeḳ b-ešme — ayṭeb."
          },
          {
            "lineNumber": "075",
            "textus": "075. ḳōye laḳeṭl_anna ġabrōna, amelle: «mōn appilēx hanna xeška?»"
          },
          {
            "lineNumber": "076",
            "textus": "076. amelle: «eḥḏa applall. ana niḳəʕ ana w hī w applall.»"
          },
          {
            "lineNumber": "077",
            "textus": "077. amelle: «lā, bax čaḥəklīl ḳaḏ̣īṯax.»"
          },
          {
            "lineNumber": "078",
            "textus": "078. amelle. amelle: «masʔalča xann xann w ṯalla liʕli w ana člažžaṯ ġappi bisnīṯa w naḳʕilla ġapp.»"
          },
          {
            "lineNumber": "079",
            "textus": "079. amelle: «b-ani ḏukk čiḳəʕ?»"
          },
          {
            "lineNumber": "080",
            "textus": "080. amelle: «b-ḏokkṯa flayōyṯa p-šiḳya. nʕammīrin nočfil kūxa w nḳaʕyin.»"
          },
          {
            "lineNumber": "081",
            "textus": "081. amelle: «yōma flanō, waḳča flanō mann nzurennax!»"
          },
          {
            "lineNumber": "082",
            "textus": "082. appēle ḳiršō, ḏahbō, millēle xoržiḏ ḏahbō w amelle: «zēx! alō yīb ʕemmax!»"
          },
          {
            "lineNumber": "083",
            "textus": "083. lā, ya alō, la appēle ḏahbo, šattre. amelle: «zēx!»"
          },
          {
            "lineNumber": "084",
            "textus": "084. ḏukkṯit talle ʕa payṯa, ṯōle amella. amella: «uš, ḳaḏ̣īṯa xāāānn xāāānn. batte yṯēle ebər malka yzurennaḥ."
          },
          {
            "lineNumber": "085",
            "textus": "085. w ex ya waylaynaḥ? ču ġappaynaḥ korsa naḳʕenne.»"
          },
          {
            "lineNumber": "086",
            "textus": "086. amrōle: «wa law, la čīzuʕ! marzeḳ alō.»"
          },
          {
            "lineNumber": "087",
            "textus": "087. hah, willa šattīrlun ḳiršō ʕemmil ʕaptō."
          },
          {
            "lineNumber": "088",
            "textus": "088. ḳōymin šaḳlill lann ḏahbō w zlillun ʕa mḏīnča, mayṯyin b-anna sužžād w mayṯyin b-ann kursō w fōrsin ex ḳahwe b-ōš šiḳya. ḳaʕyillun."
          },
          {
            "lineNumber": "089",
            "textus": "089. hah, willa ṯōle ebər malka w wzirōye liʕlayy."
          },
          {
            "lineNumber": "090",
            "textus": "090. infaḏ leʕla, amella: «mōn naffḏiš l-ōxa»"
          },
          {
            "lineNumber": "091",
            "textus": "091. amrōle: «ana ḳiṣəṯ xāāānn xāāānn xāāānn. affḳanni bnōṯəl ḥōlčax, aḳʕanni p-šimša."
          },
          {
            "lineNumber": "092",
            "textus": "092. ana nḏōḳiṯ m-šimša, ṭaʕniččil ḥōl w nifḳiṯ m-ḳoppṯa."
          },
          {
            "lineNumber": "093",
            "textus": "093. nifḳiṯ m-ḳoppṯa. ḏukkṯin nifḳiṯ m-ḳoppṯa w ḥmann, ḳaləʕlall ʕaynōy w šalfann ʕa syōġča."
          },
          {
            "lineNumber": "094",
            "textus": "094. hōs syōġča ōṯ erraʕ menna nahra, zaḥliṯ w zlill ʕal-anna nahra."
          },
          {
            "lineNumber": "095",
            "textus": "095. la ḥissiṯ w_atriṯ illa ṯarč yawən ḥuwwōran ayṯillall w šulall ʕaynōy — faṯṯḥiṯ."
          },
          {
            "lineNumber": "096",
            "textus": "096. ḏukkṯil faṯṯḥiṯ ʕayniṯ, ščaḥyiṯ ġabrōna p-ṭarfīš šiḳya."
          },
          {
            "lineNumber": "097",
            "textus": "097. allxiṯ ḳalles ḳalles w zlill leʕle w člōžiṯ ġappe w ḳʕill ġappe.»"
          },
          {
            "lineNumber": "098",
            "textus": "098. amella «xāāānn?»"
          },
          {
            "lineNumber": "099",
            "textus": "099. amrōle: «ē, xann!»"
          },
          {
            "lineNumber": "100",
            "textus": "100. aḳam išw maščūṯa w xaṭba w šaḳla leʕle ʕa ḳaṣra."
          },
          {
            "lineNumber": "101",
            "textus": "101. amell ʕaptō: «axəfnōn xalpō šobʕa yūm w asəpʕōn raxša šobʕa yūm!»"
          },
          {
            "lineNumber": "102",
            "textus": "102. ē, mōn batte yxalifenne?"
          },
          {
            "lineNumber": "103",
            "textus": "103. asəpʕurr raxša šobʕa yūm w axəfnull xalpō šobʕa yūm, w ayṯnil bnōṯəl ḥōlče."
          },
          {
            "lineNumber": "104",
            "textus": "104. uxxul_eḥḏa ḳatra b-ḏenpis sūsča w amell ʕaptō: «yalla ruxpōn ʕal-anna raxša!»"
          },
          {
            "lineNumber": "105",
            "textus": "105. irxep ʕal-anna raxša w žarrunn."
          },
          {
            "lineNumber": "106",
            "textus": "106. raxša marheṭ bōn m-ḳomma w xalpō nōhšin bōn m-roḥla l-ḥēēētta la čbaḳḳēlen ʕnēna."
          },
          {
            "lineNumber": "107",
            "textus": "107. ṭaʕnull ḥallay hann ʕaptō w rōžaʕ leʕle, amrulle: «yā malikna z-zamān, exmil amrīčlaḥ šwinnaḥ.»"
          },
          {
            "lineNumber": "108",
            "textus": "108. w luḳbōlča l-uxxul lēlya čiṯyullxun liʕlaynaḥ naḥkēlxun ḥkōyṯa."
          }
        ]
      },
      {
        "text": "008. M_ḤŠB Der Hühnerdieb.txt",
        "contents": [
          {
            "lineNumber": "001",
            "textus": "001. ōṯ eḥḏa īla ṯarč ṯinaġlan ʕamraʕyōlen b-awwalčlə blōta."
          },
          {
            "lineNumber": "002",
            "textus": "002. ḳaʕya ḳurayy — armalča xwōṯ — ḳaʕya ḳūrəl lann ṯann ṯarč ṯinaġlan w ʕamraʕyōlen."
          },
          {
            "lineNumber": "003",
            "textus": "003. ṯōle aḥḥaḏ ṭamiʕačče nefše w nġabla ṯinaġelča."
          },
          {
            "lineNumber": "004",
            "textus": "004. šaḳəl lōṯ ṯinaġelča w zalle."
          },
          {
            "lineNumber": "005",
            "textus": "005. zalle. ḏukkṯiš šaḳəl ṯinaġelča la atʕaṯ aʕle."
          },
          {
            "lineNumber": "006",
            "textus": "006. ōmar: «mō nišwēle. lōma ʕayyīzla la šaḳla. yuxlenna bə-hnō! yuxlenna b-ʕarīṯa! lō la ʕayyīzla la šaḳla.»"
          },
          {
            "lineNumber": "007",
            "textus": "007. hanna ġabrōna, ḏukkṯil la atʕaṯ aʕle, alō xalliṣlēla frīsča."
          },
          {
            "lineNumber": "008",
            "textus": "008. ḳōye nōfeḳ hanna rīša bə-ffōye w b-ʕaynōye w b-žesme, rīšəṯ ṯinaġlōṯa, iṯḳen ex ṯinaġelča."
          },
          {
            "lineNumber": "009",
            "textus": "009. ḳōye hanna ġabrōna, faresəl lōf farəšṯa w ḏōmex; lorkaʕ ywōžah barnaš."
          },
          {
            "lineNumber": "010",
            "textus": "010. w ṯyillun hann binnišō mšaʕʕlin meʕle, mšaʕʕlin meʕle, mamrōlun eččṯe: «čūb hōxa, čūb hōxa. ču nyaḏḏīʕa bē. čūb hōxa.»"
          },
          {
            "lineNumber": "011",
            "textus": "011. baʕdēn... aḳam ṯōle īle stīḳa mōʕez aʕle baḥar."
          },
          {
            "lineNumber": "012",
            "textus": "012. amrōle: «wax, ya ġabrōna, ṯōle flanō. nifṯoḥle?»"
          },
          {
            "lineNumber": "013",
            "textus": "013. amella: «ē, fṯuḥlū!»"
          },
          {
            "lineNumber": "014",
            "textus": "014. faṯḥalle, ḳōyem ʕōbar leʕle miščaḥle b-anu ḥōl!"
          },
          {
            "lineNumber": "015",
            "textus": "015. amelle: «wax, mō čšaww xann?»"
          },
          {
            "lineNumber": "016",
            "textus": "016. amelle: «xann xann ḳiṣṣṯi ana.»"
          },
          {
            "lineNumber": "017",
            "textus": "017. amelle: «ḏukkṯiš šaḳlīčəṯ ṯinaġelča mō amraṯ?»"
          },
          {
            "lineNumber": "018",
            "textus": "018. amelle: «la amraṯ mett, nuxlenna bə-hnō w nuxlenna b-ʕafīṯa.»"
          },
          {
            "lineNumber": "019",
            "textus": "019. ōmar: «b-ani ḏukk? čimbaḳḳarəl payṯa?"
          },
          {
            "lineNumber": "020",
            "textus": "020. amelle: «ē, payṯa b-awwalčlə blōta, maʕrūf čūṯ barnaš ḳura.»"
          },
          {
            "lineNumber": "021",
            "textus": "021. ḳōye hanna ġabrōna, ṭaʕell ḥōle stīḳe w zelle leʕla."
          },
          {
            "lineNumber": "022",
            "textus": "022. zelle miščaḥla īla ṯinaġelča w ḳaʕya ʕamraʕyōla."
          },
          {
            "lineNumber": "023",
            "textus": "023. amella: «yā žičči, ʕaža bess ṯinaġelča čḳaʕya ʕačraʕyōla?»"
          },
          {
            "lineNumber": "024",
            "textus": "024. amrōle: «walax ibri, mō bann nišw? īl ṯarč ṯinaġlan, tōle aḥḥaḏ šḳall ṯinaġelča w čbaḳḳaṯ eḥḏa.»"
          },
          {
            "lineNumber": "025",
            "textus": "025. amella: «ḏukkṯiš šaḳəllīš hōṯ ṯinaġelča mō aḥkiš?»"
          },
          {
            "lineNumber": "026",
            "textus": "026. amrōle: «la aḥkiṯ mett. mō bann nišwēle? yuxlenna bə-hnō w b-ʕafīṯa. lō la ʕayyīzla la šaḳla.»"
          },
          {
            "lineNumber": "027",
            "textus": "027. amella: «lah, ya žičči, atʕāy aʕle! ppaʕlō la yṣarref. ppaʕlō yuxlenna ʕa ḳitər ḥaṣṣe.»"
          },
          {
            "lineNumber": "028",
            "textus": "028. ṯiḳnaṯ hōš šunīṯa matəʕya aʕle."
          },
          {
            "lineNumber": "029",
            "textus": "029. hī matəʕya aʕle w hanna rīša sōḳeṭ, hī matəʕya aʕle w hanna rīša sōḳeṭ."
          },
          {
            "lineNumber": "030",
            "textus": "030. inḏ̣ef hanna ġabrōna, la infaḏ leʕle stīḳe ġēr wōb naḏ̣ḏ̣ef ex ḏahba. aḳa čuppe blō."
          },
          {
            "lineNumber": "031",
            "textus": "031. ḏukkṯil infaḏ stīḳe leʕle amelle: «wax mō išwič?»"
          },
          {
            "lineNumber": "032",
            "textus": "032. amelle: «b-awwalča šunīṯa la atʕaṯ aʕlax, alō bayyinlēla frīsča."
          },
          {
            "lineNumber": "033",
            "textus": "033. bess hōš ana amrilla: mō aḥkiš l-emmat šaḳəllīš ṯīnaġelča?"
          },
          {
            "lineNumber": "034",
            "textus": "034. amrōli: la aḥkiṯ mett ábatan ábatan ġēr yuxlenna bə-hnō."
          },
          {
            "lineNumber": "035",
            "textus": "035. amrilla: la, atʕāy aʕle!"
          },
          {
            "lineNumber": "036",
            "textus": "036. ḏukkṯiṯ ṯiḳnaṯ matəʕya aʕlax isḳaṭ mennax rīša w ayṭbič čuppax blō w ḳōmič."
          },
          {
            "lineNumber": "037",
            "textus": "037. čūb aḥsan mil ṯḳellax iṯər yarəḥ čiḏmex f-farəšṯa?»"
          },
          {
            "lineNumber": "038",
            "textus": "038. amelle: «wax ykaṯṯrell xayrax! yā rēt m-zibnō čōṯ liʕli, wōb la axliččil lōč čžūʕča xulla sawa, ḥilwōl lōṯ ṯinaġelča.»"
          },
          {
            "lineNumber": "039",
            "textus": "039. hōḏ hī."
          }
        ]
      },
      {
        "text": "009. M_ḤF Der Edelstein des Armen.txt",
        "contents": [
          {
            "lineNumber": "001",
            "textus": "001. msawəlfin wōṯ ġabrōna ifḳer, išmeʕ innu ōṯ b-ʕarḳūba baʕʕeḏ m-ʕa  blōte žawəhrōṯa w ḏahba."
          },
          {
            "lineNumber": "002",
            "textus": "002. hanna ġabrōna čūle illa wattʕit tiḏōye w zalle ḳṣītl_anna ʕarḳūba ytawwar ʕa saʕte."
          },
          {
            "lineNumber": "003",
            "textus": "003. bōṯar ṯlōṯa yūm tuwwōra iščaḥ hanna ġabrōna žawharča ḳattil ġawza."
          },
          {
            "lineNumber": "004",
            "textus": "004. inəpṣaṭ bā baḥar w šūna b-ʕoppe w rōžaʕ l-ġappit tiḏōye w hū ʕammaḥlem b-zuppōnəl žawharča."
          },
          {
            "lineNumber": "005",
            "textus": "005. wōb ṭīma yizbun payṯa ḥačči w šaləʕṯil ḳinyōna w šaləʕṯil ṭarša yisčfet minnayhun hū w tiḏōye."
          },
          {
            "lineNumber": "006",
            "textus": "006. w hū allex ʕamfakker b-ōḥ ḥalōyṯa, ḥimne aḥḥaḏ ōġa iḳṭōʕay, mōrəl ḥilyōṯa."
          },
          {
            "lineNumber": "007",
            "textus": "007. šaʕʕle: «anik čōb w lina hačči čōz w ʕaya čmapṣuṭ xull lanna?»"
          },
          {
            "lineNumber": "008",
            "textus": "008. hanna ġabrōna ti tarwīša čūle illa aḥkēl lanna ōġa ḥiyalžō maʕ ḳeṣṣṯe."
          },
          {
            "lineNumber": "009",
            "textus": "009. hanna ōġa, bōṯar ma čʔakkat m-tarwīša šaʕʕle: «hačč, waḳčil ayṯīčəl žawharča, aspič ezna m-nōskil ʕarḳūba w aḥəmtīčne?»"
          },
          {
            "lineNumber": "010",
            "textus": "010. čḥayyar hanna ġabrōna m-suʔōləl ōġa ḥīrča ḳawya w šaʕʕle: «mōn hanna nōska ti ʕačmaḥək meʕle? ana la šimʕiṯ bē.»"
          },
          {
            "lineNumber": "011",
            "textus": "011. aḥref aʕle ōġa w amerle: «hanna nōska ḥōrsil lanna ḏahba w lann žawəhrōṯa, w hū ti šaleflun w ču maffēl ti ʕamtawwrin ʕlayy yiḥmunn. yumkin hū ašfeḳ aʕlax w applēx žawharča.»"
          },
          {
            "lineNumber": "012",
            "textus": "012. amerle hanna ġabrōna: «lā, ana la ḥmičče w lā aškričče.»"
          },
          {
            "lineNumber": "013",
            "textus": "013. amerle hanna ōġa: «lōzim črōžaʕ leʕle hōš, čaḥəmtenne w čmalle \"ysallmell ḏwōṯax,\" w illa ḏ̣arrarlax.»"
          },
          {
            "lineNumber": "014",
            "textus": "014. fakkar hanna miskīna ḳalles w ōḥes b-zawʕa ittab b-leppe, w amell lanna ōġa: «ʕarḳūba iṯḳen baʕʕeḏ w tiḏōy ti ḥayyīžin nṭirill w ču sattīḳin emmat nrōžaʕ liʕʕlayy. mō batt nišw?»"
          },
          {
            "lineNumber": "015",
            "textus": "015. amerle ōġa: «kayyes, ana batti nsaʕitennax. applīl žawharča ḥetta namṭenna l-ġappit tiḏōx yzappnunna w yaṣərfun menna ḥetta črōžaʕ.»"
          },
          {
            "lineNumber": "016",
            "textus": "016. hanna ġabrōna sattḳil ōġa ḥiyalžō w_applēle žawharča w rōžaʕ l-ʕarḳūba ḥetta ysallem ʕa nōska w ymalle ysamiḥenne b-žawharča."
          },
          {
            "lineNumber": "017",
            "textus": "017. waḳčil iməṭ ʕa ʕarḳūba ačʕeb w hū mtawwar maʕ nōska w lōmar yiščaḥyenne."
          },
          {
            "lineNumber": "018",
            "textus": "018. ʕōwet ʕa blōte w šaʕʕlit tiḏōye iḏa aspull žawharča mn-ōġa."
          },
          {
            "lineNumber": "019",
            "textus": "019. amrulle: «anaḥ la aspinnaḥ mett w la ḥminnaḥ barnaš.»"
          },
          {
            "lineNumber": "020",
            "textus": "020. iḏeʕ hanna ġabrōna innu ōġa iḥčal aʕle, čūle illa zalle l-ġappil ḳōḏ̣ya w iščki ʕa ōġa."
          },
          {
            "lineNumber": "021",
            "textus": "021. hanna ḳōḏ̣ya mayṯēl ōġa l-ġappe w mšaʕʕelle: «ʕaya šaḳəllīčəl lanna ġabrōna tarwīša žawharča ti ščiḥna?»"
          },
          {
            "lineNumber": "022",
            "textus": "022. aḥref ʕa ḳōḏ̣ya ōġa w_amerle: «ana la šaḳliṯ menne mett, bess hōḏ žawharča ti ana nmamlekla, ana ščḥičča b-nifəš.»"
          },
          {
            "lineNumber": "023",
            "textus": "023. šaʕʕle ḳōḏ̣ya: «ōṯ ġappax šahtō?»"
          },
          {
            "lineNumber": "024",
            "textus": "024. aḥref aʕle ōġa w amerle: «ōṯ ġappi ṯlōṯa šōhət waybin ḥammiyill waḳčil ščaḥyičča.»"
          },
          {
            "lineNumber": "025",
            "textus": "025. amerle ḳoḏ̣ya: «ayṯā šahtōx ti ʔačmaḥək miʕlayhun!»"
          },
          {
            "lineNumber": "026",
            "textus": "026. hanna ḳōḏ̣ya maʕruf b-ʕaḳle, ašfeḳ ʕal_anna ġabrōna, liʔannu iḏeʕ innu hū mōrəl žawharča, w ōmar b-leppe: lōzim nražiʕlēle žawharča ti naġəblele ōġa."
          },
          {
            "lineNumber": "027",
            "textus": "027. ṯēn yōma ṯōle ōġa w šahtōye ṯlōṯa ʕa maḥkamṯa w ṯōle ġabrōna fḳīra."
          },
          {
            "lineNumber": "028",
            "textus": "028. amerlun ḳōḏ̣ya, l-ann ḥamša ġabrūn, yʕullun l-ġappe uxxul_aḥḥaḏ balḥōḏe w ayṯēlun ḳōḏ̣ya l-uxxul_aḥḥaḏ kaməšṯil ṭīna w amerlun yišwunna ʕa šaklil žawharča ti xčlīfin aʕla."
          },
          {
            "lineNumber": "029",
            "textus": "029. čūṯ šaʕṯil zamōna illa wayban šaḳfōṯəṭ ṭīna b-īḏəl ḳōḏ̣ya."
          },
          {
            "lineNumber": "030",
            "textus": "030. ʕayn willa iščaḥ innu iṯər mn-ann ḥamša ġabrūn akṯar yišwull ṭīna ʕa šakliž žawharča: ōġa ḥiyalžō ti ōmar innu lēle, w ġabrōna tarwīša, mōrəl žawharča ḥaḳḳanō."
          },
          {
            "lineNumber": "031",
            "textus": "031. ōmar ḳōḏ̣ya l-ʔōġa: «ʕawwēt žawharča l-marōya!» w ʕaḳībəl lanna ōġa ʕḳūpča ḳawya."
          }
        ]
      },
      {
        "text": "010. M_MM Wie der heiratsunwillig Königssohn schließlich zwei Frauen heiratete.txt",
        "contents": [
          {
            "lineNumber": "001",
            "textus": "001. ōṯ əb-zamōne malka ġappe ebra, čūle ġayre."
          },
          {
            "lineNumber": "002",
            "textus": "002. iṯḳen batte yʔahhlenne w hanna šappa lōmar yirəṣ, lōmar yaḳbel ʕemml_ōbu yičʔahhal."
          },
          {
            "lineNumber": "003",
            "textus": "003. yōma m-yumō inəxṭaf l-ġappib bisnīṯa, w bisnīṯa ex šimša, ḥalya baḥar."
          },
          {
            "lineNumber": "004",
            "textus": "004. hū iḏmex, arkeš willa iḥəm bisnīṯa b-ġappōne, mett mžánnina."
          },
          {
            "lineNumber": "005",
            "textus": "005. mḥakēla — ču maḥərfa aʕle, ex manōma."
          },
          {
            "lineNumber": "006",
            "textus": "006. bessi ʕemma xōčma b-īḏa, šaḳəllēlla w xassne hū, w affḳil xōčma mnə-spaʕṯe w xasslēla."
          },
          {
            "lineNumber": "007",
            "textus": "007. aġaṭ bə-ḏmōxa mett eʕsar tḳīḳyan, ʕayn — la iščaḥ barnaš ḳūre."
          },
          {
            "lineNumber": "008",
            "textus": "008. bisnīṯa nxaṭfaṯ, ʕawītaṯ w ražīʕaṯ ʕa blatōya."
          },
          {
            "lineNumber": "009",
            "textus": "009. amma hī arkšaṯ, yaʕni ʕal_anna manōma hanna inni iḥmaṯ šappa ḳūra w waswsaṯ bē, w hū xetti iḥəm bisnīṯa ḳūre w waswas bā baḥar."
          },
          {
            "lineNumber": "010",
            "textus": "010. arkeš ʕṣofra ġaḏ̣ban ḏukkil la iščaḥ barnaš ḳūre."
          },
          {
            "lineNumber": "011",
            "textus": "011. bess mō ifəčkar? inni ōbu bima innu rfīḏ̣lə čʔuhhōla šawwīla čiġrepča ʕemme."
          },
          {
            "lineNumber": "012",
            "textus": "012. ayṯlēle hōb bisnīṯa yiḥmenne inni rfīḏ̣lə čʔuhhōla bil-marra willa mʕōwet mʕanni maḳbel."
          },
          {
            "lineNumber": "013",
            "textus": "013. exti ḳaṭʕil xōla w lə-ščū m-zaʕle mn-ōbu ḳōyem ōbu mamelle: «mōxi, w_aḳu axul!»"
          },
          {
            "lineNumber": "014",
            "textus": "014. amelle: «šwīčna bī? hōb bisnīṯa ti ayṯillīčəl bib-lēlya, hōḏ batt hī!»"
          },
          {
            "lineNumber": "015",
            "textus": "015. amelle: «wrāx, ani bisnīyan? la nayyīṯ bisənyōṯa w lā ʕimm xebril mett.»"
          },
          {
            "lineNumber": "016",
            "textus": "016. amelle: «la čḏikkel aʕli! hōḏ ti ayṯillīčəl bib-lēlya w arkšiṯ ʕṣofra la ščaḥyičča, w ʕōwtič šaḳlīčna.»"
          },
          {
            "lineNumber": "017",
            "textus": "017. amelle: «wrax mō? čmažnun?»"
          },
          {
            "lineNumber": "018",
            "textus": "018. amelle: «lā, ču nmažnun w lā upp mett.»"
          },
          {
            "lineNumber": "019",
            "textus": "019. hanna ukkmil īle ḳʕōle minḏ̣ʕaf w mwaswas."
          },
          {
            "lineNumber": "020",
            "textus": "020. ē, ōbu ču ayyīṯle barnaš, w mina ṯōle hōx xabarōyṯa?"
          },
          {
            "lineNumber": "021",
            "textus": "021. fakkrunne inni xalli m-ʕaḳla."
          },
          {
            "lineNumber": "022",
            "textus": "022. yōma m-yumō... hanna ukkmil īle ḳʕōle minḏ̣ʕaf w ḳaṭʕil xōla w lə-ščū w azʕel baḥar."
          },
          {
            "lineNumber": "023",
            "textus": "023. ḳōyem ōbu mayṯēle ḥkimō nafsanōyin mett yaḥmunne inni uppe mett xalal, uppe mett šaġəlṯa."
          },
          {
            "lineNumber": "024",
            "textus": "024. miščaḥyille čuppe mett, bess m-ḳell xōla w mnə-ščū w waswōsa ti iṯḳen ʕemme ḳʕōle minḏ̣ʕaf w iččžaʕ w nṭarəḥnil farəšṯa."
          },
          {
            "lineNumber": "025",
            "textus": "025. ḳōyem ōbu mamell wzīre: «battax čzellax čnukəšlīli hōḏ šaġəlṯa mina mil īṯ. čaḥmīl hanik hōb bisnīṯa ti čʕalleḳ bā, laʔinnu ʕammōmar inni šḳīll xōčma tīḏa w xassīlle hū, w appillēla xōčme. maʕnōyṯa inni šaġəlṯa xiyalōy.»"
          },
          {
            "lineNumber": "026",
            "textus": "026. ḳōye amelle wzīra: «ḥzōḳ ḥōlax, bann nzill b-ōs safərṯa ana w hačči, w illa min nisčahti aʕla.»"
          },
          {
            "lineNumber": "027",
            "textus": "027. ḳōyem hanna, ḏukkil iḥəm xann, ḳōyem ḳaʕēle ōxel w šōṯi w ḥazḳil baʕḏ̣e bēl mil aḳw."
          },
          {
            "lineNumber": "028",
            "textus": "028. ṭaʕnull ḥalayhun w zallun sawa."
          },
          {
            "lineNumber": "029",
            "textus": "029. infeḳ w allex mnə-blōta lə-blōta, mnə-blōta lə-blōta w ḳʕōlun mkasəklin, w hanik mil ḥōmyin ižčimōʕa mižčamʕin ḳūre w šōmʕin balki šamʕillun mett ḥatīsa."
          },
          {
            "lineNumber": "030",
            "textus": "030. bə-nčīžča infaḏ l-mamlakṯa."
          },
          {
            "lineNumber": "031",
            "textus": "031. bōṯar meṯṯa infaḏ l-mamlakṯa willa iščaḥ unnil ṯlōṯa arpʕa ḥōḏ ḳaʕyillun w ʕamsawəlfin xann ʕemmil baʕḏ̣innun w maḥəkyin inni ōṯi bisnīṯa w čūḇ bisnīṯa w činya mō w ṯaḳḳen ʕemma kaza w hanna."
          },
          {
            "lineNumber": "032",
            "textus": "032. amar: «čūṯ illa hōḏ hī!»"
          },
          {
            "lineNumber": "033",
            "textus": "033. atar hōb bisnīṯa ti ṯalla leʕle xett ḥrīṯa waswsaṯ xwōṯlə ḥkōyṯe w ḳaṭʕaččil xōla w ščū w ṯiḳnaṯ ukkmil īla minḏ̣aʕfa ḥatta ččažʕaṯ bnawbi."
          },
          {
            "lineNumber": "034",
            "textus": "034. ḏukkil šimʕull lōb balbalča ōmar: «lakōni čūṯ ġayra, hōḏ hī!»"
          },
          {
            "lineNumber": "035",
            "textus": "035. w ʕammayṯyilla ḥkimō yḥakkmunna — čūṯ nčīžča menna."
          },
          {
            "lineNumber": "036",
            "textus": "036. ḳōyem ōbu, ōbəl bisnīṯa, maʕlen m-mamlakṯa: «ayya ḥkīməl maḳtar yḥakkmenna w ayya šaxṣil maḳtar yanəḳḏell lōb bisnīṯa hōḏi, nmapplēle.» w mappēle ḥatta felkil molke."
          },
          {
            "lineNumber": "037",
            "textus": "037. ḏukkil išmeʕ b-ōb bisnīṯa hinnun ḳōymin... mamrill l-anna šappa: «hōx xaṭərṯa iṯḳen, battax ttapprenna!» lēle l-anna ebər malka."
          },
          {
            "lineNumber": "038",
            "textus": "038. ḳōyem ebər malka, xōṯeb makčūba w mšatərlēl lōb bisnīṯa."
          },
          {
            "lineNumber": "039",
            "textus": "039. xaṯebla bē, inni: «ana ti ṯīšliš liʕli, w ana ti nraḥimliš, w ana ti ḥmiččiš b-lēlya flanō p-čarīxa falčanō, w ana ti nappīlliš xōčma, w ana ti nišḳīll xōčmiš.»"
          },
          {
            "lineNumber": "040",
            "textus": "040. w šulēla hanna xōčma b-ẓarfa w šatərlēla."
          },
          {
            "lineNumber": "041",
            "textus": "041. ḳōyem atar mšattarle ʕemmil ḥaras yaməṭlulla."
          },
          {
            "lineNumber": "042",
            "textus": "042. ḳōyma šaḳlōla, yaʕni maməṭlilla hanna makčūba, faṯḥōll makčūba w ʕamḳaryōle w ʕaynaṯ willa ščaḥyaččil xōčma b-leppe, ōmra: «lakōn hann hū.»"
          },
          {
            "lineNumber": "043",
            "textus": "043. ḳōyma mamrōl ḥaras: «ayṯilullī hanna šappa ti šattīrəl lanna makčūba!»"
          },
          {
            "lineNumber": "044",
            "textus": "044. ḳōymin mayṯillilla. hī ḥmačče w hī žannaṯ, w hū ḥimna w hū žannan, inni hann hinnun ti šahitull baʕḏ̣innun ḥmull baʕḏ̣innun."
          },
          {
            "lineNumber": "045",
            "textus": "045. ḳōyma... mamella atar ebər malka inni: «ḥzūḳ ḥōliž w xūl w əščāy mette čaḳwi!»"
          },
          {
            "lineNumber": "046",
            "textus": "046. ḳʕalla ōxla w šōṯya w ukkmil īla mičġazzya ʕasra ḥammeščaʕsar yūm, ḳōmaṯ ražīʕaṯ ʕafīṯa lēla w ṯiḳnaṯ kayyīsa."
          },
          {
            "lineNumber": "047",
            "textus": "047. bōṯar miṯ ṯiḳnaṯ kayyīsa ṯiḳnaṯ maḥəkyōle."
          },
          {
            "lineNumber": "048",
            "textus": "048. ḳōyma mamrōl_ōbu inni: «hanna šappa ti batt hū!»"
          },
          {
            "lineNumber": "049",
            "textus": "049. ḳōye ōbu xaṯebəl xṯōbun ʕa baʕḏ̣innun w mintōr maščūṯa ʕasra ḥammeščaʕsar yūm."
          },
          {
            "lineNumber": "050",
            "textus": "050. bōṯar mil ḥasslaṯ maščūṯa ḳōyem mamell ḏōḏe, l-ōbəl bisnīṯa, amelle: «ya ḏōḏ, blatō iščaḳ l-marayhen, mann nrōžeʕ ʕa blatōy.»"
          },
          {
            "lineNumber": "051",
            "textus": "051. ḳōyem žahhezəl bisnīṯa w əmšattar ʕemme ḥaras w ʕaptō metti ywattʕunne l-felkit tarba w yražīʕun."
          },
          {
            "lineNumber": "052",
            "textus": "052. hannun ṭaʕnill ḥalayhun, mḥammlill žhōza ʕa raxša w ʕa ġamlō w ṭaʕnill ḥalayhun w zlillun."
          },
          {
            "lineNumber": "053",
            "textus": "053. rōxeb hū w hī p-hawtža w hanna ḥaras allex ʕimmayhun."
          },
          {
            "lineNumber": "054",
            "textus": "054. xann ḳaṭṭaʕ waḳča, meṯṯa yaʕni, ḳaṭṭaʕ masōfča."
          },
          {
            "lineNumber": "055",
            "textus": "055. mett rōžaʕ, metti ti šattirillun, metti rafiḳunne ʕa tarba, xull tarba isḳel ōzin ʕimmayy."
          },
          {
            "lineNumber": "056",
            "textus": "056. infaḏ l-ḏokkṯa, ʕičmaṯ tunya ʕlayhun, batte yaḥḥčun mett yičnīḥun w yḏumxun."
          },
          {
            "lineNumber": "057",
            "textus": "057. ḳōymin nōṣpin xaymōṯa w ḳaʕyillun mett yičnīḥun."
          },
          {
            "lineNumber": "058",
            "textus": "058. b-anna lēlya ifəčkar bā ebər malka, aḳam arkeš willa iščaḥ ʕaḳta, ṭawḳa yaʕni, p-ṣatra m-šawəhrōṯa, ʕammalmaʕ ex šimša, w hī žesma ḥuwwar xett ʕammalmaʕ akṯar m-šimša."
          },
          {
            "lineNumber": "059",
            "textus": "059. ḳōyem b-anna lēlya, fakklēla mnə-ḳḏōla w maffeḳle l-elbar ʕa nohriṣ ṣahra, batte yfarraġ aʕle, ʕal_anna ʕaḳta."
          },
          {
            "lineNumber": "060",
            "textus": "060. hū ʕamfarraġ aʕle elbar, lō-ḥes w_atər illa ṭayra mnə-šmō inḥeč aġaṭ aʕle w naġpil lanna ṭawḳa b-īḏa, hanna ʕaḳta, w zalle bē."
          },
          {
            "lineNumber": "061",
            "textus": "061. iṯḳen ṭayra ṭayyer bə-šmō w hū allex ʕal_arʕa erraʕ menne w nṭīrle yinḥuč ʕal_arʕa mett yxaləṣlēle ṭawḳa."
          },
          {
            "lineNumber": "062",
            "textus": "062. lakin ṭayra isḳel ṭayyer w hū marheṭ erraʕ menne xann l-ḥetta silḳaṯ šimša."
          },
          {
            "lineNumber": "063",
            "textus": "063. bess čislaḳ šimša xann ḥetta ʕirpaṯ šimša, isḳel marheṭ hū b-arʕa w ṭayra b-əšmō l-ḥetta ʕirpaṯ šimša."
          },
          {
            "lineNumber": "064",
            "textus": "064. ē, bess čiʕrab šimša, ḥamēle mett sažərṯa ṭayra mawḳef bā, w hū ḏōmex erraʕ mn-ōs sažərṯa."
          },
          {
            "lineNumber": "065",
            "textus": "065. bess čiskaḳ šimša mʕōwet ṭayra markeš w mallex ʕa mahle bəšmō w hū mallex ʕal_arʕa erraʕ menne."
          },
          {
            "lineNumber": "066",
            "textus": "066. xann isḳell maḏ̣ḏ̣i uppi ʕasra yūm."
          },
          {
            "lineNumber": "067",
            "textus": "067. ukkmin nōfḏin s-sažərṯa bib-lēlya, bess čiʕčam tunya w nōfeḏ l-mett sažərṯa, mʕašwaš bā ṭayra ču maḳtar yislaḳ leʕle, w hū ḏōmex erraʕ m-sažərṯa."
          },
          {
            "lineNumber": "068",
            "textus": "068. bōṯar ʕasra yūm infaḏ l-mamlakṯa, ḳōyem ġōṭeṭ hanna ṭayra b-leppl_ōm mamlakṯa w zelle."
          },
          {
            "lineNumber": "069",
            "textus": "069. aḏ̣aʕ meʕle, lorkaʕ sčahət aʕle w lorkaʕ baḳḳar mina tarba yrōžaʕ l-ʕa berčil malka."
          },
          {
            "lineNumber": "070",
            "textus": "070. hanna mō batte yišw šaġəlṯa?"
          },
          {
            "lineNumber": "071",
            "textus": "071. lā ʕemme xaržōyṯa w lā ʕemme mett — batte yiḥḥ."
          },
          {
            "lineNumber": "072",
            "textus": "072. ḳōyem w la karr yrōžaʕ ytawwar ʕa bisnīṯa, liʔannu inəfḳat ʕaḳta menne."
          },
          {
            "lineNumber": "073",
            "textus": "073. ḥōm aḥḥaḏ īle bisčōna, ḳōyem ṯēle misčaʔžarəl lanna bisčōna menne."
          },
          {
            "lineNumber": "074",
            "textus": "074. ṯōḳen miščġel b-anna bisčōna ʕa felka."
          },
          {
            "lineNumber": "075",
            "textus": "075. miččfeḳ hū w mōrəl bisčōna yiščġel ʕa felka b-anna bisčōna."
          },
          {
            "lineNumber": "076",
            "textus": "076. ḳaʕēle mnakweš b-anna bisčōna w miščġel bē."
          },
          {
            "lineNumber": "077",
            "textus": "077. nimtaššrill ebril malka ʕammiščġel b-bisčōna, w mrōžaʕ ḥatīsaḥ l-berčil malka."
          },
          {
            "lineNumber": "078",
            "textus": "078. berčil malka arkšaṯ ʕṣofra, la ščaḥyaṯ la ʕaḳta w la ščaḥyaččil ebər malka."
          },
          {
            "lineNumber": "079",
            "textus": "079. ḏukkil la ščaḥyaččil ʕaḳta hī, iḏʕaṯ inni aṣbaḥ ebər malka ḳayyīməl ʕaḳta mnə-ḳḏōla w izel bē w hī aṣfaṯ l-ḥōla."
          },
          {
            "lineNumber": "080",
            "textus": "080. ōmar: «la yīb hanna ʕaḳta ti wōb asōsəl forḳṯaḥ!»"
          },
          {
            "lineNumber": "081",
            "textus": "081. ʕaptō ti mawžūtin ʕemma w hanna ḥaras la yġuṭrun bā, ṯiḳnaṯ batta čiḥčal hī."
          },
          {
            "lineNumber": "082",
            "textus": "082. mō batta čišw?"
          },
          {
            "lineNumber": "083",
            "textus": "083. atar ūla rfīḳča, šattirilla ʕemma, ḳōyma mxassyōl batəlṯil ebər malka w mxasslill lōb bisnīṯa batəlṯa tīḏa, w ʕal_asōsəl inni rfīḳča ti ayba ʕemma hī, w hī ebər malka, w rōxpan b-anna hawtža w ṭaʕnill ḥalayhun w mallxin."
          },
          {
            "lineNumber": "084",
            "textus": "084. hann isḳel allīxin l-ḥetta infaḏ l-mamlakṯa."
          },
          {
            "lineNumber": "085",
            "textus": "085. ḳōymin maḥḥčin bā, b-ōm mamlakṯa."
          },
          {
            "lineNumber": "086",
            "textus": "086. hōm mamlakṯa ti inḥeč bā, uppa ōṯ malka, w īle berča ḥalya baḥar."
          },
          {
            "lineNumber": "087",
            "textus": "087. ščaġlaṯ balbalča b-ōm mamlakṯa inni mō? ōṯi ḳafla marreḳ mn-ōxa, w b-anna ḳafla ōṯi šappa ex ṣahra."
          },
          {
            "lineNumber": "088",
            "textus": "088. maʕ mōn maʕənyin? maʕl_ōḏ berčil malka."
          },
          {
            "lineNumber": "089",
            "textus": "089. ču xassiyōl hōl lopsil beʕla, l-ebər malka? mxammnilla šappa."
          },
          {
            "lineNumber": "090",
            "textus": "090. ḳʕōlun atar, mičnaḳīlin p-ḥatīsa inni ōṯ šappa mett iḥəl baḥar."
          },
          {
            "lineNumber": "091",
            "textus": "091. šimʕaṯ berčil malka ti hōm mamlakṯa, inni ōṯ šappa iḥəl baḥar w ʕalle aḥḥeč hū w ḳafle ʕalle aḥḥeč b-ḏokkṯa flanōyṯa, b-ann xaymōṯa."
          },
          {
            "lineNumber": "092",
            "textus": "092. yumkin ḳaṣril malka mōṭ l-ʕal_ōḏ ḏokkṯa ti aḥḥīčin bā."
          },
          {
            "lineNumber": "093",
            "textus": "093. ʕaynaṯ ʕamḥōyṣa... ʕamḥōyeṣ ebər malka, maʕ berčil malka, kuḥkull lann xaymōṯa, ḥmaččil berčil malka ḥrīṯa mn-elʕel."
          },
          {
            "lineNumber": "094",
            "textus": "094. ḳōyma mšattra rōḥəl lanna šappa yṯēle leʕla."
          },
          {
            "lineNumber": "095",
            "textus": "095. ḳōyem sōlḳa. sōleḳ hanna šappa ti hī bisnīṯa bessi b-zayyil ġabrōna."
          },
          {
            "lineNumber": "096",
            "textus": "096. bōṯar mil ḳʕalla... ʕappraččun ʕa ḥammōma čḥammam w xassallun wʕayōṯa mlukōyan, w ḳʕalla ʕemmil lanna šappa ti hī bisnīṯa."
          },
          {
            "lineNumber": "097",
            "textus": "097. ʕamrōl_ōbu: «ana batt hanna šappa hanna, batt nxuṭbenne.»"
          },
          {
            "lineNumber": "098",
            "textus": "098. ṯōle wzīrəl malka ti hōm mamlakṯa mamell lanna... lōb bisnīṯa ti šawwiyōl ḥōla šappa mamella inni: «berčil malka bōʕa čxuṭbennax!»"
          },
          {
            "lineNumber": "099",
            "textus": "099. amelle: «ana ebər tarwišō, ana yaʕni ču nmisčōhla berčil malka. aḥḥaḏ xwōṯlə ḥkōyṯi? berčil malka maḥiḳḳla aḥḥaḏ aḥsan minni. ana čū m-ḳīmča w m-ḳīmčun.»"
          },
          {
            "lineNumber": "100",
            "textus": "100. amrulla: «hanna ču ḳṭīʕəl ʕaḳla w la ḥužžṯa. hī ʕammōmra inni batta hačč!»"
          },
          {
            "lineNumber": "101",
            "textus": "101. bə-nčīžča isleḳ leʕla, kʕalla mḥakyōle."
          },
          {
            "lineNumber": "102",
            "textus": "102. b-anna zōr amrulle: «waḷḷa iḏa la aḳəblič ʕemma, maʕnōyṯa ḳaṭʕōr rayšax!»"
          },
          {
            "lineNumber": "103",
            "textus": "103. nžabraṯ čxuṯpell xṯōba aʕla, yaʕni hinn ṯarčinnen bisənyōṯa, amma eḥḏa minnayhun šawwiyōl ḥōla inni šappa."
          },
          {
            "lineNumber": "104",
            "textus": "104. xaṯəplull lōx_xṯōbun ʕa baʕḏinnun."
          },
          {
            "lineNumber": "105",
            "textus": "105. ḳʕōlun awwal lēlya, ḳōyman matirōl ḥaṣṣa... ḥaṣṣun l-baʕḏ̣innun."
          },
          {
            "lineNumber": "106",
            "textus": "106. yōmət taxəlṯa matirōl ḥaṣṣun l-baʕḏ̣innun."
          },
          {
            "lineNumber": "107",
            "textus": "107. ṯēn yōma mšaʕʕlilla, amrōlun: «bahheč, atīrəl ḥaṣṣe līl.»"
          },
          {
            "lineNumber": "108",
            "textus": "108. amrulla: «emḥar mičžarraʕ w mallex ḥōla.»"
          },
          {
            "lineNumber": "109",
            "textus": "109. ṯēn yōma ka-zālik il-ʔamər, w ṯēleṯ yōma."
          },
          {
            "lineNumber": "110",
            "textus": "110. baʕdēn axerčl_imōma ḳōyma mamrōle: «ana berčil malka w in lā allxič ʕimmi exmil batti waḷḷa nḳaṭʕōr rayšax. la čžarrsinni m-mamlakṯa!»"
          },
          {
            "lineNumber": "111",
            "textus": "111. ḳōyma waḳča mamrōla: «ana mann nsariḥinniš.»"
          },
          {
            "lineNumber": "112",
            "textus": "112. marōla — yaʕni hōb bisnīṯa ti šawwiyōl ḥōla šappa batta čsariḥell berčil malka — amrōla: «ana mann nsariḥinniš. ġappiš ḏokkṯa serra?»"
          },
          {
            "lineNumber": "113",
            "textus": "113. amrōla: «ġapp!»"
          },
          {
            "lineNumber": "114",
            "textus": "114. amrōla: «ana bisnīṯa xwōṯlə ḥkōyṯiš w ana sōləfṯi kaza kaza."
          },
          {
            "lineNumber": "115",
            "textus": "115. ana nišḳīla, ana berčil malka flanō, w ana biʕli malka ebər malka flanō, amma biʕəl iṯḳen ʕemme ḥēḏis kaza kaza, šaḳəl ʕaḳta minni w išmaṭ yumkin ḥmā mōn nġiblēle w zalle ʕamtawwar ʕa ʕaḳta w aḏ̣aʕ miʕli w lorkaʕ sčahtiṯ aʕle."
          },
          {
            "lineNumber": "116",
            "textus": "116. yawman mā illa mil alō yalḳennaḥ ʕa baʕḏ̣innaḥ w ana nimʕahitōši, inni nmapplōši hū, hū ažmal minn baḥar w žōyez inni šaḳell ṯarčinnaḥ."
          },
          {
            "lineNumber": "117",
            "textus": "117. axbīṯ w smūč bēl mil alō mafrež liʕlaynaḥ w kmūt ʕal_anna serra!»"
          },
          {
            "lineNumber": "118",
            "textus": "118. mamrōla: «kamtiṯ ʕa serra.»"
          },
          {
            "lineNumber": "119",
            "textus": "119. miččafḳan baynṯib baʕḏ̣inn ʕal_anna raʔya w ḳʕalla."
          },
          {
            "lineNumber": "120",
            "textus": "120. ḳōyma mšaʕʕlilla ṯēn yōma, amrōlun l-ōbu w l-emma w l-anna, l-mamlakṯa, inni allex ḥōla."
          },
          {
            "lineNumber": "121",
            "textus": "121. ḳʕōlun hannun mapṣūṭin ʕemmil baʕḏ̣innun baʕḏ̣a, amma ṯarčinnen bisənyōṯa."
          },
          {
            "lineNumber": "122",
            "textus": "122. nimtaššrill lannun, šḳilill baʕḏ̣innun, w mrōžaʕ ḥatīsaḥ l-ebər malka."
          },
          {
            "lineNumber": "123",
            "textus": "123. ebər malka bōṯar uppe ešəz zamōna, ččfīḳin hū w mōrəl bisčōna, inni hanna irōta ti nōfek yḳusmunne p-felka, w hanna bisčōna uppe zayṯō."
          },
          {
            "lineNumber": "124",
            "textus": "124. yōma m-yumō ʕambōḥeš ebər malka b-anna bisčōna erraʕ m-zayṯṯa, willa infeḳ ḳomme mʕarrṯa, mʕarrṯa ṭawwīla ʕrīḏ̣a, uppe ʕasra ṯleʕsar ḳazḳūz ḏahba."
          },
          {
            "lineNumber": "125",
            "textus": "125. ḳōyem mamell mōrəl bisčōna: «ṯalla rezəḳṯa līl w lēx!»"
          },
          {
            "lineNumber": "126",
            "textus": "126. amelle: «ʕaža? mō ōṯi?»"
          },
          {
            "lineNumber": "127",
            "textus": "127. amelle: «ʕanmiščġel erraʕ m-zayṯṯa, nbōḥeš erraʕ menne, willa infeḳ ʕimmi mʕarrṯa mʕarrṯa malya ḏahbō.»"
          },
          {
            "lineNumber": "128",
            "textus": "128. amelle: «hannun mnə-nṣībax. ana xull ʕumr w zamōn ʕanmiščġel b-anna bisčōna, la infeḳ ʕemmi mett.»"
          },
          {
            "lineNumber": "129",
            "textus": "129. amelle: «ču ṯōḳen, hannun nḳasmillun l-felka!»"
          },
          {
            "lineNumber": "130",
            "textus": "130. l-ḥāṣla w iččfeḳ, ḳasmull lanna mōla b-anna felka."
          },
          {
            "lineNumber": "131",
            "textus": "131. amelle l-mōrəl bisčōna: «yā mʕallmōn, blatō iščaḳ l-marayhen, bann nsōfar ana.»"
          },
          {
            "lineNumber": "132",
            "textus": "132. ḳōymin ḳasmill irōtəl lanna bisčōna, lann zayṯō, w ḳasmill lanna mōla, w mayṯyin ḳazḳuzō aw ḏ̣arfō, mʕappyill lanna mōla."
          },
          {
            "lineNumber": "133",
            "textus": "133. mišwill ḏahbō mn-erraʕ w mišwizz zayṯō mn-elʕel w mḥammell ʕa ġamlō w ʕa baġlō w ṭaʕnill ḥalayhun w mallex. mallex ʕala bina batte yzelle ʕa blatōye w baʕdēn ytawwar ʕal_eččṯe."
          },
          {
            "lineNumber": "134",
            "textus": "134. hū w allex... ē... hū w... ʕamḥammlin, ʕamḥammlill bḏ̣ōʕča willa la ōḥes w_atər illa ṯōle iṯər ṭayər ʕal_anna bisčōn ʕamḳattrin b-baʕḏ̣innun."
          },
          {
            "lineNumber": "135",
            "textus": "135. iṯər ṭayər ʕamḳattrin b-baʕḏ̣inn, aḥḥaḏ ḳaṭell_aḥḥaḏ w šaḳle w zalle iḥfar b-ḏokkṯa w ṭamre, yaʕni ḥfarle w ḳabril ṭayra."
          },
          {
            "lineNumber": "136",
            "textus": "136. bōṯar ḳalles ṭaʕəl ḥōle willa ōṯ ṭayra ġayre, ōṯi ayyīṯəl... iḳṭel ṭayra w ayyīṯle w ōṯ."
          },
          {
            "lineNumber": "137",
            "textus": "137. ṭʕīlle w ōṯ w ṯōle ʕal_ōḥ ḥorərṯa ti iḥfar bā w inəṭmar ṭayra ḥrēna, iḥfar w ṭamre b-ġappōne."
          },
          {
            "lineNumber": "138",
            "textus": "138. hanna ḏukkil ḥiməl lōš šawfṯa ṭaʕəl ḥōle w zalle yiḥəm inni mō sōləfṯa."
          },
          {
            "lineNumber": "139",
            "textus": "139. zalle ʕayn willa iščaḥ iṯər ṭayər ḳbīrin ḳūrəl baʕḏ̣innun w aḥḥaḏ w ōṯi b-ʕaḳta zōte ti inəčġab menne, ti naġpe ṭayra xetti ōb bə-ḳḏōləl_aḥḥaḏ minnayhun."
          },
          {
            "lineNumber": "140",
            "textus": "140. ḳōyem maḳeməl ʕaḳta w mišwēle xett ʕemml_anna mōla w ṭaʕəl ḥōle w msōfar."
          },
          {
            "lineNumber": "141",
            "textus": "141. allex xann masōfča, infaḏ l-mamlakṯa ti ayba eččṯe bā."
          },
          {
            "lineNumber": "142",
            "textus": "142. ačʕeb, batte yaḥḥeč."
          },
          {
            "lineNumber": "143",
            "textus": "143. hū iḳəʕ, yaʕni nṣībəl xaymōṯe b-ōm mamlakṯa, willa ḳʕōle atar ti... marōylə blōta mšaʕʕlin: «mō ʕemmax?»"
          },
          {
            "lineNumber": "144",
            "textus": "144. mamellun: «zayṯō.»"
          },
          {
            "lineNumber": "145",
            "textus": "145. «mō ʕemmax?» — «zayṯō.»"
          },
          {
            "lineNumber": "146",
            "textus": "146. ščaġlaṯ balbalča inni hanna čōžra flanō ti xayyem b-ōm manṭaḳṯa b-ōḏ ḏokkṯa, ʕemme zayṯō."
          },
          {
            "lineNumber": "147",
            "textus": "147. amma zayṯō mett ḥalyin baḥar, ṭōbin baḥar."
          },
          {
            "lineNumber": "148",
            "textus": "148. balbalča w ščaġlaṯ infaḏ xebra l-ġappil berčil malka, inni ōṯi čōžra aḥḥeč b-ḏokkṯa flanōyṯa, lakinni šappa iḥəl baḥar w ʕemme zayṯō maẓūmin baḥar."
          },
          {
            "lineNumber": "149",
            "textus": "149. ḳōyma berčil malka amrōl lann ʕaptōya: «zlōn ayṯulli menne ḳalles zayṯō!»"
          },
          {
            "lineNumber": "150",
            "textus": "150. zlillun, l-ḥāṣla hū, mamrille: «battaḥ ḳalles zayṯō mn-ann zayṯō, battaḥ ḳazḳūzəz zayṯō mn-ann zayṯō.»"
          },
          {
            "lineNumber": "151",
            "textus": "151. amellun: «ana ču nimzappen p-ḳazḳuzō.»"
          },
          {
            "lineNumber": "152",
            "textus": "152. amrulle: «berčil malka w xann batta. batta ḳazḳūza.»"
          },
          {
            "lineNumber": "153",
            "textus": "153. amellun: «ana ču nimzappen», liʔannu yaḏḏeʕ inni šawwīḏ ḏahbō b-yarka."
          },
          {
            "lineNumber": "154",
            "textus": "154. l-ḥāṣla hū, zallun leʕla amrulla: «hanna ču raṣṣ yzappen w lā batte yzappen.»"
          },
          {
            "lineNumber": "155",
            "textus": "155. amrōlun: «ana ṭalpiṯ zayṯō w hanna batte yičmannaʕ? zlōn ḥužzunne lēle w zayṯōye w ayṯillull!»"
          },
          {
            "lineNumber": "156",
            "textus": "156. zlillun ḥāṣla hū, ḥažzille lēle w əz-zayṯōye w mayṯillilla leʕla."
          },
          {
            "lineNumber": "157",
            "textus": "157. ḳōyma mayṯyōl lann zayṯō w faḏ̣ḏ̣yōlun b-ōm malakṯa willa infeḳ zayṯō mn-elʕel w ḏahbō mn-erraʕ."
          },
          {
            "lineNumber": "158",
            "textus": "158. maffḳille l-ḥāṣla hū m-zerpa lēle, liʔannu zarpunne awwalča."
          },
          {
            "lineNumber": "159",
            "textus": "159. ṭalpōle lēle ḏukkil ḥmaččil lann ḏahbō, amrōlun: «ayṯillull līl l-ōxa!»"
          },
          {
            "lineNumber": "160",
            "textus": "160. mayṯillilla, bess ḥmačče baḳḳračče, lakin hū la baḳḳra."
          },
          {
            "lineNumber": "161",
            "textus": "161. ḳōyma berčil malka mamrōlun: «šuḳlunnē ʕa ḥammōma!»"
          },
          {
            "lineNumber": "162",
            "textus": "162. mamrōl ʕaptōya: «šuḳlunnē ʕa ḥammōma, ḥammimunnē naḏ̣ḏ̣funnē w xassullē batəlṯa mlukōy w ayṯillull!»"
          },
          {
            "lineNumber": "163",
            "textus": "163. ḳōymin šaḳlille ʕa ḥammōma mḥammimille w mnaḏ̣ḏ̣fille w ḥalḳille — wayba ḏeḳne awrab m-feška — w mičnaḏ̣īfin aʕle w mxassyille batəlṯa mlukōy w mayṯillilla."
          },
          {
            "lineNumber": "164",
            "textus": "164. mayṯillilla l-berčil malka, ḏukkil ḥmačče: «hanna hū!»"
          },
          {
            "lineNumber": "165",
            "textus": "165. ḳōyma mamrōle: «mō sōləfṯax hačči?»"
          },
          {
            "lineNumber": "166",
            "textus": "166. «aḥlīm aʕəl naḥklīš sōləfṯi!»"
          },
          {
            "lineNumber": "167",
            "textus": "167. ḳōyma atar maḥəlma aʕle, ḳōyem maḥəklēla ḳeṣṣṯe mn-awwalča l-axerča ext iṯḳen ʕemme, w ext inəxṭaf, w ext iččžaʕ, w exti ōbu šattre hū w wzīra, w ex zallun l-ʕa mamlakṯa l-ellel w sčaht ʕal_ōb bisnīṯa, w ex ṯōlun šaḳla w ṯōlun ʕa tarba w šaḳəllēla ʕaḳta w naġəplēle ṭayra w aṭar, w ex ḳʕōle b-bisčōna w ext hanna."
          },
          {
            "lineNumber": "168",
            "textus": "168. «mō īx ašaryōṯa hačči b-eččṯax?»"
          },
          {
            "lineNumber": "169",
            "textus": "169. amella: «īla šōmṯa bə-ḳḏōla hōxa ʕa ġappōna.»"
          },
          {
            "lineNumber": "170",
            "textus": "170. ḳōyma mkaššfa hī maḥəmlōle."
          },
          {
            "lineNumber": "171",
            "textus": "171. hū ḥiməl šōmṯa w hū aṭar ʕaḳle."
          },
          {
            "lineNumber": "172",
            "textus": "172. ḳōymin ṭōppin ʕa baʕḏ̣innun, maġəmyin uppe felkiš šaʕṯa w maṣəḥyin ʕemmil baʕḏ̣innun w čʕarraf ʕa baʕḏ̣innun."
          },
          {
            "lineNumber": "173",
            "textus": "173. ḳōyma eččṯe awwalnōyṯa maḥəklōle selfṯa xetti ex ṯaḳḳīna, w ext čxaffaṯ maʕ ʕaptō w maʕ žayša ti wōb ʕemma w xassaččlə waʕyōṯe w xasslall rfīḳča ti ayba ʕemma batəlṯa hī w əḥčōlaṯ ʕlayhun, w ex nafḏaṯ l-ōm mamlakṯa w exti ččafḳaṯ hī w bisnīṯa, berčil malka, w iḥḥaṯ hī w hī uppe ešəl zamōna «l-ḥetta alō ažəmʕax ʕimmaynaḥ.»"
          },
          {
            "lineNumber": "174",
            "textus": "174. ḳōyem xaṯeblə xṯōba ʕa ṯarčinnen w mintōr maščūṯa mn-awwal l-ždīd w ṭaʕnull ḥalayhun bōṯar ʕasra ḥammeščaʕsar yūm w zallun battayy ysafīrun ʕa blatō."
          },
          {
            "lineNumber": "175",
            "textus": "175. infaḏ lə-blatōye l-ġappil ōbu w l-emme."
          },
          {
            "lineNumber": "176",
            "textus": "176. ʕōwet bōṯar mil ḳʕōlun w ntōraṯ maščūṯa ġappit tiḏōte ʕasra ḥammeščaʕsar yūm w ḳʕōlun ḥammeš šečča yarəḥ."
          },
          {
            "lineNumber": "177",
            "textus": "177. ḳōyma... mamell_ōbu: «ana bann...» hī eččṯe mamrōle inni: «ana ščōḳiṯ ət-tiḏōy.»"
          },
          {
            "lineNumber": "178",
            "textus": "178. iččawōṯe amralle inni: «ščaḳyīnnaḥ l-tiḏaynaḥ. baḥ nrōžaʕ nzellaḥ nakšef ʕlayy.»"
          },
          {
            "lineNumber": "179",
            "textus": "179. ṭaʕnill ḥalayhun, zlillun, mōrḳin ʕa mamlakṯa awwalnōyṯa ti ōbəl bisnīṯa ti ṯēn."
          },
          {
            "lineNumber": "180",
            "textus": "180. ʕa tarbayhun miščaḥyill_ōbu w l-emma mīṯin."
          },
          {
            "lineNumber": "181",
            "textus": "181. ḳōyem atar ḳaʕyillun uppe šoppṯiz zamōna w ṭaʕnill ḥalayhun w zlillun mʕawītin yakəšfun ʕa mamlakṯil berčil malka ḥrīṯa."
          },
          {
            "lineNumber": "182",
            "textus": "182. nōfḏin l-ellel willa ščaḥyull ḥrēna xett ʕōžez w ʕal_axerče."
          },
          {
            "lineNumber": "183",
            "textus": "183. ḳōymin mwaṣṣyille molka w mižčamʕin w ṯōḳen malka hū ʕa mamlakṯil bē ḥimyanō ṯrinnun w ʕa mamlakṯit tiḏōye."
          },
          {
            "lineNumber": "184",
            "textus": "184. w mižčamʕill eṯlaṯ maməlkan f-fart mamlakṯa eḥḏa w ḳʕōlun b-lazzīṯa w nʕīma."
          }
        ]
      },
      {
        "text": "011. M_MM Wie das Meerwasser salzig wurde.txt",
        "contents": [
          {
            "lineNumber": "001",
            "textus": "001. ōṯ əb-zamōne aḥḥaḏ ifḳer baḥar."
          },
          {
            "lineNumber": "002",
            "textus": "002. ḳōyma mamrōle eččṯe: «wrāx ya ġabrōna, zēx iščġellax mett šaġəlṯa!»"
          },
          {
            "lineNumber": "003",
            "textus": "003. amella: «mō bann niščġel?»"
          },
          {
            "lineNumber": "004",
            "textus": "004. amrōle: «ḥáyyalla. ayṯōḥ ḳalles əḏlūḳa nimzappnille nmisčarəzḳill alō m-roḥle."
          },
          {
            "lineNumber": "005",
            "textus": "005. nmayṯyin ḳalles leḥma w nmayṯyin ḳalles xōla metti naṭəʕmell lann bisinō w nīxul anaḥ.»"
          },
          {
            "lineNumber": "006",
            "textus": "006. ḳōye ṭaʕəl ḥōle w raxeplə ḥmōre w zelle."
          },
          {
            "lineNumber": "007",
            "textus": "007. nōfeḏ l-barrīya, mayṯ lēle arpʕa ʕumər siḥō w ṯēle mzappenlun w zōben ḳalles leḥma, zōben ḳalles tōma w ṯēle ʕa payṯa."
          },
          {
            "lineNumber": "008",
            "textus": "008. axellun hū w eččṯe w bnōye."
          },
          {
            "lineNumber": "009",
            "textus": "009. yōma m-yumō amrōle eččṯe: «wrāx abʕēḏ mišwōrax ḳalles, balki čmayṯ akṯar ḳalles!»"
          },
          {
            "lineNumber": "010",
            "textus": "010. ṭaʕəl ḥōle w zalle hanna ġabrōna abəʕḏil mišwōre."
          },
          {
            "lineNumber": "011",
            "textus": "011. hū ʕamḥaṭṭeb, la ōḥes w_atər illa inəfṯaḥ mʕarrṯa ḳomme."
          },
          {
            "lineNumber": "012",
            "textus": "012. ixṯeb ʕa ṯarəʕlə mʕarrṯa: «ražəʕṯa bōṯar ḥammeš tḳīḳyan!»"
          },
          {
            "lineNumber": "013",
            "textus": "013. iʕber l-mayla ġawwanō, willa iščaḥ kawmṯiḏ ḏahba, ḳōye mʕappēla."
          },
          {
            "lineNumber": "014",
            "textus": "014. ʕaynil mayla ḳummanō, willa iščaḥ kawmṯil žawharōṯa."
          },
          {
            "lineNumber": "015",
            "textus": "015. ḳōye mlaḳḳaḥəl ḏahbō w ōmar: «nīḳu nʕapp žawharōṯa — aġla!»"
          },
          {
            "lineNumber": "016",
            "textus": "016. hū ʕamʕappēl žawharōṯa, ōmar: «balki ḥassel waḳča.»"
          },
          {
            "lineNumber": "017",
            "textus": "017. ṭaʕəl ḥōle w nōfeḳ bila mett."
          },
          {
            "lineNumber": "018",
            "textus": "018. miščaḥ ġrōrča p-ṯarəʕlə mʕarrṯa, ṭaʕella w nōfeḳ — msakkra mʕarrṯa."
          },
          {
            "lineNumber": "019",
            "textus": "019. ōmar: «ʕaynēṭ ṭamʕa lina infaḏ ʕimmaynaḥ. yīb nʕappiyiḏḏ ḏahba w nmaffīḳin, ōb aksiblaḥle."
          },
          {
            "lineNumber": "020",
            "textus": "020. hōš ayṯillaḥəl xēfa mō, m-ḳell xifō ġappaynaḥ, nayṯell lōġ ġrōrča.»"
          },
          {
            "lineNumber": "021",
            "textus": "021. l-ḥāṣla hū, massaṯ tunya ṭaʕəl ḥōle w rōžaʕ ʕa payṯa."
          },
          {
            "lineNumber": "022",
            "textus": "022. rōžaʕ, amrōle eččṯe: «mō čayyeṯ imōḏ?»"
          },
          {
            "lineNumber": "023",
            "textus": "023.  amella: «waḷḷa imōḏ ču nayyeṯ mett. nayyīṯliš hōġ ġrōrča.»"
          },
          {
            "lineNumber": "024",
            "textus": "024. amrōle: «wrāx, hōḏ mō baḥ nišw bā?»"
          },
          {
            "lineNumber": "025",
            "textus": "025. amella: «waḷḷa, xann iṯḳen ʕimmi, sōləfṯi kaza kaza, w xann iṯḳen ʕimmaynaḥ. ṭamʕaḥ l-ōxa amṭannaḥ.»"
          },
          {
            "lineNumber": "026",
            "textus": "026. ḳōyma amrōle: «ōṯ ṯumnōyṯlə nšīfa, ḳō nġursenna lakōni w nbaššlenna w nīxul w naṭəʕmell lann ṭiflō.»"
          },
          {
            "lineNumber": "027",
            "textus": "027. aḳa hū w hī ḳʕōlun roḥəl lōġ ġrōrča."
          },
          {
            "lineNumber": "028",
            "textus": "028. ḳʕōlun mtawwrin, ḥasslaṯ ṯumnōyṯlə nšīfa w sḳillaṯ ʕamlaḳḳḥa nšīfa hī l-baʕḏ̣a w šōlfa ḥetta išwaṯ kawəmṯa ḳall_exma ḳummayhun."
          },
          {
            "lineNumber": "029",
            "textus": "029. ōmar: «waḷḷa kayyīsa mbayyan aʕla hōġ ġrōrča, yīb ġarsōḥ leḥma!»"
          },
          {
            "lineNumber": "030",
            "textus": "030. amella: «ḳū nġarreb!»"
          },
          {
            "lineNumber": "031",
            "textus": "031. aḳa abrem bā willa ḳʕalla mlaḳḳḥa leḥma fayyi xōleṣ."
          },
          {
            "lineNumber": "032",
            "textus": "032. «ux ux ux, waḷḷa kayyīsa mbayyan aʕla, wrīš yīb ġōrsa ḳalles ḏahba.»"
          },
          {
            "lineNumber": "033",
            "textus": "033. amrōle: «ḳō nġarreb!»"
          },
          {
            "lineNumber": "034",
            "textus": "034. aḳa tawwrull lōġ ġrōrča willa ḳʕalla maḥḥča ḏahba."
          },
          {
            "lineNumber": "035",
            "textus": "035. ḏukkil aḥḥčaṯ ḏahba, ḳʕōlun ġōrsin, išwaṯ kawmṯiḏ ḏahba ḳall_exma ḳummayy."
          },
          {
            "lineNumber": "036",
            "textus": "036. inəpṣaṭ hann ġmōʕča."
          },
          {
            "lineNumber": "037",
            "textus": "037. amella: «ma zāl iṯḳen ʕimmaynaḥ ḳiršō ya šunīṯa, lōfaš baḥ ničbōxal ʕa baʕḏ̣innaḥ."
          },
          {
            "lineNumber": "038",
            "textus": "038. baḥ ničbayyan w nzellaḥ naʕzem ommṯa, w ommṯa čaʕəzmennaḥ w nzellaḥ liʕlayhun w hinn yiṯyullun liʕlaynaḥ, ma zāl iṯḳen ʕimmaynaḥ ḳiršō ex ġayraynaḥ.»"
          },
          {
            "lineNumber": "039",
            "textus": "039. amrōle: «mō aʕle.» "
          },
          {
            "lineNumber": "040",
            "textus": "040. amella: «hanna payṯa ti nḳaʕyin bē, hanna iṯḳen ʕatman. baḥ nʕammarlaḥ mett ḳaṣra yīb kayyes, yīb lōyeḳ bāḥ w b-ʔommṯa ti batta čṯēla liʕlaynaḥ.»"
          },
          {
            "lineNumber": "041",
            "textus": "041. amrōle: «ma zāl ōṯ ḳiršō, ʕaya ḥetta ničbōxal ʕa baʕḏ̣innaḥ. ḳō nabən!»"
          },
          {
            "lineNumber": "042",
            "textus": "042. ḳōmin zōbnin arʕa w zlillun mʕammrilla, mʕammrilla ḳaṣra mlūkay."
          },
          {
            "lineNumber": "043",
            "textus": "043. bōṯar mil ḥassel w iṯḳen ġappayhun payṯa kayyes, amella: «baḥ naʕzmell zaʕimōyəl lōb blōta liʕlaynaḥ mett ḥetta nbayynil baʕḏ̣innaḥ ḳummayhun w hinnun ybaḳḳrunnaḥ w anaḥ nbaḳḳrennun."
          },
          {
            "lineNumber": "044",
            "textus": "044. ma zāl iṯḳen ʕimmaynaḥ ḳiršō w ṯiḳninnaḥ ex... xwaṯinnun w aḥsan.»"
          },
          {
            "lineNumber": "045",
            "textus": "045. amrōle: «mō aʕle.»"
          },
          {
            "lineNumber": "046",
            "textus": "046. zallun aʕzmull zaʕimōyəl lōṯa blōta."
          },
          {
            "lineNumber": "047",
            "textus": "047. ṯōlun liʕlayhun. išw ṣofərṯa ṭawwīla ʕrīḏa."
          },
          {
            "lineNumber": "048",
            "textus": "048. ḏukkil axal haṯinnun w zallun m-ġappayhun, ḳʕōlun mičbarpsin b-baʕḏ̣innun innu: «hannun mina ayṯull lann ḳiršō w mina iṯḳen?"
          },
          {
            "lineNumber": "049",
            "textus": "049. waḷḷa hanna arpaʕ išən ḥrōn, miʕnōyṯa ṯōḳen aḥsan minnaynaḥ w ṯōḳen msayṭar ʕlaynaḥ w ṯōḳen mišw zaʕīma ʕlaynaḥ."
          },
          {
            "lineNumber": "050",
            "textus": "050. ḳumōn niččfeḳ baynṯil baʕḏ̣innaḥ w nḥužzell lanna mōla ti ġappe!»"
          },
          {
            "lineNumber": "051",
            "textus": "051. mišwin ḥažza aʕle ṯyillun šaḳəllille payṯe w šaḳəllille ačōčəl payṯa xulle sawa ti ōb ġappe."
          },
          {
            "lineNumber": "052",
            "textus": "052. ḳōye mičražžēlun ržō, amellun: «maxrōmčal_alō, xulle mett šaḳəlčunne, amma hōġ ġrōrča nrayyīṯla m-tiḏōy, tašširlull raḥəmṯa maʕ ṯiḏōy!»"
          },
          {
            "lineNumber": "053",
            "textus": "053. amrulle: «ṭuʕnā ʕa ḥaṣṣax!»"
          },
          {
            "lineNumber": "054",
            "textus": "054. ču yaḏḏiʕill ġrōrča mō hī, mṭašərlille ġrōrča."
          },
          {
            "lineNumber": "055",
            "textus": "055. šaḳella w zelle, ḳaʕēle ġapplə šbabō."
          },
          {
            "lineNumber": "056",
            "textus": "056. ḳōyem ṯēn yōma, amell_eččṯe: «wrīš ya šunīṯa, hann blatō čūbin blataynaḥ."
          },
          {
            "lineNumber": "057",
            "textus": "057. hann čḥaṭṭaṭ ʕlaynaḥ, lōfaš mṭaššrillaḥ. ḳūm, baḥ nsōfar l-ġayrlə blōta!»"
          },
          {
            "lineNumber": "058",
            "textus": "058. ḳōymin ġōrsin ʕa ṣummeč ḳalles kiršō, ṭaʕnillun p-šanṭōyṯa w msafīrin ʕa ġayrlə blōta."
          },
          {
            "lineNumber": "059",
            "textus": "059. xetti ḳōymin mabənyin ḳaṣra, aḥsan m-ḳaṣra ti abnunne b-ōṯa blōta ti waybin ḳaʕyin bā."
          },
          {
            "lineNumber": "060",
            "textus": "060. amella: «baḥ ničʕarraf ʕa zaʕimōyəl lōb blōta.»"
          },
          {
            "lineNumber": "061",
            "textus": "061. ḳōymin maʕzmillun liʕlayy bōṯar mil išw payṯa kayyes."
          },
          {
            "lineNumber": "062",
            "textus": "062. ṯōlun liʕlayhun ḥrinōy, xetti bōṯar mil axal w išči m-ġappayhun, infeḳ išw alʕan mn-awwalnōy."
          },
          {
            "lineNumber": "063",
            "textus": "063. ḳōymin ḥažzill... mičʔamīrin ʕlayhun w ḥažəzlillun payṯa w ḥažəzlillun mōla ti ōb ʕimmayhun xulle sawa w šaḳlille."
          },
          {
            "lineNumber": "064",
            "textus": "064. xett aṣəf ʕal_arʕa ḥuwwōrča."
          },
          {
            "lineNumber": "065",
            "textus": "065. amell_eččṯe: «čyaḏḏīʕa wrīš ya šunīṯa, bižūz ġayrlə blatō arḥam mnə-blōta ti nḳaʕyin bā. ḳūm baḥ nsōfar ʕal_amērka ana w hašš!»"
          },
          {
            "lineNumber": "066",
            "textus": "066. ḳōymin ġōrsin ḳalles nawlōn l-tarba w rōxpin."
          },
          {
            "lineNumber": "067",
            "textus": "067. mišwin mʕamalča w rōxpin m-markba w ṭaʕnill ḥalayhun w zlillun."
          },
          {
            "lineNumber": "068",
            "textus": "068. hinnun w ōzin ʕa tarba, ḳōyma minfaḳta melḥa m-maṭəpxa ti markba."
          },
          {
            "lineNumber": "069",
            "textus": "069. ḳōyem amellun: «ana nīḳu nzill nayṯēlxun melḥa.»"
          },
          {
            "lineNumber": "070",
            "textus": "070. ṭaʕəl ḥōle w nōḥeč, atar šawwīll ġrōrče p-ḳabwa ti bāxira."
          },
          {
            "lineNumber": "071",
            "textus": "071. inḥeč l-erraʕ, ḳōyem b-ʕažəlṯa ġōres ḳalles melḥa w ṭaʕella w sōleḳ, našēl əġrōrča šaġġōl."
          },
          {
            "lineNumber": "072",
            "textus": "072. ču mwaḳḳefla w sōleḳ l-elʕel, mappēlun melḥa mett ymallḥull xōla ti ʕambaššlille, w nōš w misḳel iḳəʕ."
          },
          {
            "lineNumber": "073",
            "textus": "073. hōḏi ḳʕalla ġōrsa ġōrsa ġōrsa ġōrsa hī l-baʕḏ̣a w mlaḳḳḥa melḥa ḥetta ʕappaččil bāxira."
          },
          {
            "lineNumber": "074",
            "textus": "074. bōṯar mil imlaṯ bāxira w iḳraṯ, ḳōyma ġōrḳa."
          },
          {
            "lineNumber": "075",
            "textus": "075. ġōrḳa bā w b-rakkabō ti aybin w l-ōš ḳayyōmi ʕamġōrsa w mlakkḥa melḥa, w ʕal-anna sappa ḳayya iṯḳen baḥra malleḥ mn-ōṯa ġrōrča."
          }
        ]
      },
      {
        "text": "012. M_ḤF Der Jüngling und die Schlange.txt",
        "contents": [
          {
            "lineNumber": "001",
            "textus": "001. b-zamōna ʕaččīḳa wōṯ ġabrōna w eččṯe fḳīrin, w īlun ebra izʕur, w iṯḳen ʕlayhun foḳra iḳw, lōfaš aḳtar yičḥammlun."
          },
          {
            "lineNumber": "002",
            "textus": "002. amerlun ebrun: «lōzim ninfuḳ ḥetta niščaḥ šaġəlṯa ničxallaṣ m-lōm meḥənṯa ti ṯiḳnallaḥ, w ənxallṣenxun m-maṣrūfa l-xōl w lə-ščūy w əl-xussūy.»"
          },
          {
            "lineNumber": "003",
            "textus": "003. amerle ōbu: «hačči čḳayyam čizʕur ʕa šoġla.»"
          },
          {
            "lineNumber": "004",
            "textus": "004. w_amrōle emme: «battaḥ nibəx baḥar, lōb ṭaššrīčnaḥ w zlīčlaḥ ʕa ḏokkṯa baʕʕīḏa.»"
          },
          {
            "lineNumber": "005",
            "textus": "005. bess hanna šappa zʕōra isḳel mōḥez ʕa šawre w amerəl tiḏōye: «čiʕnēlxun! ana nʔammen mn-ōʕ ʕīšča xulla sawa, w nʔammen m-nifəš xull_imōna, innu nmaḳtar niščġel ayyi šaġəlṯa!» w infeḳ hanna šappa."
          },
          {
            "lineNumber": "006",
            "textus": "006. allex baynṯil lann blatō, ytawwar ʕa šoġla, ḥetta ilčḳi b-aḥḥaḏ rōʕya ʕamtawwar ʕa zaləmṯa yaṣraḥle p-ṭarše, w aḳbel p-šarṭōye ti ḳōṣyin w iščġel ġappe."
          },
          {
            "lineNumber": "007",
            "textus": "007. ešna kōmla la zōrnit tiḏōye."
          },
          {
            "lineNumber": "008",
            "textus": "008. waḳčil ḥasslaṯ ešna, hanna šappa amerəl mōrəṭ ṭarša: «čbōʕ čappīl ižōzča — ṯḳill ešna la ḥmiččit tiḏōy — ḥetta nzill l-ġappayy nzurennun?»"
          },
          {
            "lineNumber": "009",
            "textus": "009. amerle: «zēx!» w appēle emʕa ḳirš aġre w appēle xarōfa w ṣaṭliš šomna htīṯa l-tiḏōye."
          },
          {
            "lineNumber": "010",
            "textus": "010. iḥəḏ hanna šappa baḥar w irxeb p-ḥaṣṣil lōb bhīmča l-ġappit tiḏōye."
          },
          {
            "lineNumber": "011",
            "textus": "011. waḳčil iməṭ l-felkit tarba iḥəm ḥūya čmatmet ḳomme ʕal_arʕa."
          },
          {
            "lineNumber": "012",
            "textus": "012. wōb ʕamfakkar yḳuṭlenne, bess la irəṣ."
          },
          {
            "lineNumber": "013",
            "textus": "013. ḳōyem nōḥeč m-ʕa bhīmče w mlaḥmesəl ḥūya ḥaṣṣe ḳalles ḳalles w mamerle yabʕeḏ m-ʕa tarba ḥetta la ytuʕsenne barnaš."
          },
          {
            "lineNumber": "014",
            "textus": "014. ʕōwet irxeb ʕa bhīmča w kammlil laxṯe ḥetta iməṭ l-ġappit tiḏōye."
          },
          {
            "lineNumber": "015",
            "textus": "015. ḳʕōle šoppṯa, inəpṣaṭ bā baḥar ʕemmit tiḏōye."
          },
          {
            "lineNumber": "016",
            "textus": "016. bōṯar menna rōžaʕ ʕa šoġle."
          },
          {
            "lineNumber": "017",
            "textus": "017. hū w ōz p-felkit tarba ḥimnil ḥūya zōte, w amerle yabʕeḏ m-tarba ḥetta la yḳuṭlenne barnaš, w aḳam yallex."
          },
          {
            "lineNumber": "018",
            "textus": "018. izʕaḳ bē ḥūya: «yā šappa, awḳēf!»"
          },
          {
            "lineNumber": "019",
            "textus": "019. hanna šappa lapplēl ḥūya ṭalpe w awḳef."
          },
          {
            "lineNumber": "020",
            "textus": "020. amerle ḥūya: «ana batti nappēx ḥilwōna. čzōyaʕ lōb nafḥiṯ p-ṯemmax?»"
          },
          {
            "lineNumber": "021",
            "textus": "021. žawībe šappa: «lā, ʕaya ḥetta nīzuʕ? hačči stīḳ.»"
          },
          {
            "lineNumber": "022",
            "textus": "022. awwal mā infaḥ ḥūya p-ṯemme, iṯḳen yōḏaʕ mō maḥəkyin mōya bə-xrērun, w ḥessil ṣafərnō w lōġṯil ḥaywanō."
          },
          {
            "lineNumber": "023",
            "textus": "023. l-emmat iməṭ ʕa payṯil mōrəṭ ṭarša, aṣraḥ bē ešna ḥrīṯa."
          },
          {
            "lineNumber": "024",
            "textus": "024. ext hōṯa xaṭərṯa amerəl mōrəṭ ṭarša: «batt nzill nzurett tiḏōy.»"
          },
          {
            "lineNumber": "025",
            "textus": "025. aḥref aʕle, amelle: «īl tiḏōx, aʕlax frīsča.»"
          },
          {
            "lineNumber": "026",
            "textus": "026. appēle ṯarč emʕa ḳirš w ḷaḳḳeṭle xarōfča rappa w amerle: «hōḏ applēl tiḏōx!»"
          },
          {
            "lineNumber": "027",
            "textus": "027. hanna šappa irxeb p-ḥaṣṣlə bhīmča w allex."
          },
          {
            "lineNumber": "028",
            "textus": "028. w hū ōz əp-tarba, iḥəm bisnīṯa zʕōr ḥalya, ʕammišwōl ṯinaġlōṯa xōla."
          },
          {
            "lineNumber": "029",
            "textus": "029. išmeʕ ṯinaġelča ʕammamrōl ərfiḳyōṯa: «uxlēn uxlēn iḳḏum ma yṯēle ōbu ti ipxel ymalla čwaḳḳfell ršōšəl ḥiṭṭō lēḥ.»"
          },
          {
            "lineNumber": "030",
            "textus": "030. iḏ̣ḥek hanna šappa ti iṯḳen mafhem ʕa lōġṯil ḥiwanō w inḥeč m-ʕa bhīmče."
          },
          {
            "lineNumber": "031",
            "textus": "031. iṯḳen mičnōġam hū w hōb bisnīṯa ti aʕžba baḥar."
          },
          {
            "lineNumber": "032",
            "textus": "032. ṭalpa m-tiḏōya billa ma yiḏeʕ mett meʕla."
          },
          {
            "lineNumber": "033",
            "textus": "033. wōfeḳ tiḏōya yʔahhilulle."
          },
          {
            "lineNumber": "034",
            "textus": "034. mičʔahhella w mayṯēla ʕemme ʕa blōte."
          },
          {
            "lineNumber": "035",
            "textus": "035. hōxa manʕille tiḏōye yrōžaʕ ʕa šaġle baʕʕeḏ miʕlayhun, liʔannu ščaḥyulle šoġla bə-blōtun."
          },
          {
            "lineNumber": "036",
            "textus": "036. hōxa ballšaṯ eččṯe maḥīza aʕle ymalla mō sappa iḏ̣ḥek waḳčil ḥimna ʕammišwa xōla l-ṯinaġlōṯa, liʔannu wayba ḥišrōy, bōʕa čiḏeʕ xulle mett maʕ beʕla."
          },
          {
            "lineNumber": "037",
            "textus": "037. lakin beʕla wōb mičḥarrab menna, liʔannu yaḏḏeʕ lōb amerla mawṯe mʔakkat, exmil fahhme ḥūya waḳčil infaḥ p-ṯemme w iṯḳen mafhem ʕa lōġṯil ṭbīʕča w əl-ḥiwanō."
          },
          {
            "lineNumber": "038",
            "textus": "038. hanna ġabrōna l-emmat isḳel kčīməl serra aḥissaṯ ḥḏučča ti wayba ʕemmil ḥišrūṯa makkōr w malʕūn, fakkraṯ čahinenne b-ayyi sappil kān."
          },
          {
            "lineNumber": "039",
            "textus": "039. ḳommil ommṯa čūla illa čahw ġabrōna ġarība w iṯḳen innu xarōfča ti ahətna m-mōrəṭ ṭarša, iḏʕaṯ mō išwaṯ eččṯe."
          },
          {
            "lineNumber": "040",
            "textus": "040. zlalla hōx xarōfča ḥetta čmall šappa mō išwaṯ eččṯe waḳčil wōb ġayyeb."
          },
          {
            "lineNumber": "041",
            "textus": "041. iḏeʕ hanna šappa innu ḥosnil eḥḏa w ḥilyūṯa čūb xulle mett, lōzim yṭulpenn ġabrōna."
          },
          {
            "lineNumber": "042",
            "textus": "042. lōzim ytawwar ʕal_eḥḏa čīb sīrča kayyīsa w lišōna ṭabbi, ḥetta čīb ḥayōṯa ʕemmil beʕla ḥalya."
          },
          {
            "lineNumber": "043",
            "textus": "043. čūle illa ṭalḳil eččṯe w ḳallʕa l-ʕa tiḏōya, w isḳel mazkerəl faḏ̣lil ḥūya aʕle, ti ahətne ʕelma w maʕrefṯa."
          }
        ]
      },
      {
        "text": "013. M_WḲ Das Goldhuhn.txt",
        "contents": [
          {
            "lineNumber": "001",
            "textus": "001. ōṯ šunīṯa čūṯ ġappa bnō."
          },
          {
            "lineNumber": "002",
            "textus": "002. ṭalpaṯ mn-alō innu yšattarla w lawinnu ṯinaġelča."
          },
          {
            "lineNumber": "003",
            "textus": "003. ḳōyem alō šamaʕla w mšattarla ṯinaġelča."
          },
          {
            "lineNumber": "004",
            "textus": "004. mišwōla b-anna payṯa, mʕammrōla ḳonna w ḳaʕyōla ṯinaġelča, ōxla w šōṯya w ḳaʕya."
          },
          {
            "lineNumber": "005",
            "textus": "005. hōš šunīṯa batta čzella ʕa barrīya ʕa šoġla, ḳōyma mtaššrōla w zlōla."
          },
          {
            "lineNumber": "006",
            "textus": "006. hōb bisnīṯa ḳōyma šalḥōl lanna ṯawba ti rīša w ḳōyma xōnša w mažəlya w mōlya w mišwōl xull šaġəlṯil payṯa."
          },
          {
            "lineNumber": "007",
            "textus": "007. ṯyōla emma ʕrōba miščaḥyōl lanna payṯa ixneš w naḏ̣ḏ̣ef w žallīya w xulle mett."
          },
          {
            "lineNumber": "008",
            "textus": "008. mōmra: «alō yarḥ_aʕla hōš šbōpča mō kayyīsa lēḥ, ṯyōla ukkil yōma miščaġlōḥ."
          },
          {
            "lineNumber": "009",
            "textus": "009. ukkil yōma lōzim nzill ana nʕaššeb w niščġel, w hī ṯyōla mišwlōḥ šaġəlṯaḥ.»"
          },
          {
            "lineNumber": "010",
            "textus": "010. ṯēn yōma šaḳlōl zwōḏa šunīṯa xett w zlōla ʕa šiḳya."
          },
          {
            "lineNumber": "011",
            "textus": "011. hī ḳōyma tuġray šōlḥa w ḳōyma xōnša w mažəlya w mišwōl xull šaġəlṯa."
          },
          {
            "lineNumber": "012",
            "textus": "012. ṯyōla emma ʕrōba miščaḥyōl lanna mett xann."
          },
          {
            "lineNumber": "013",
            "textus": "013. mōmra: «ē ʕāl, hōš šaġəlṯa!»"
          },
          {
            "lineNumber": "014",
            "textus": "014. yōma m-yumō zlalla čiməl hōb bisnīṯa."
          },
          {
            "lineNumber": "015",
            "textus": "015. īla xulxōlčiḏ ḏahba sōḳṭa m-reġra."
          },
          {
            "lineNumber": "016",
            "textus": "016. ex batta čišw? ṯyōla ʕa payṯa mazəʕla aʕla baḥar. ḳaʕyōla p-ḳonna."
          },
          {
            "lineNumber": "017",
            "textus": "017. mišwōla emma xōla — ču ōxla, mišwōla mōya — ču šōṯya."
          },
          {
            "lineNumber": "018",
            "textus": "018. ōmra: «činya mōla, hōṯ ṯinaġelča zaʕlōn.»"
          },
          {
            "lineNumber": "019",
            "textus": "019. zlillun yumō w ṯyillun yumō, zelle ebər malka yašḳell ḥṣōne m-bahərṯa, willa žōfel hanna ḥṣōna."
          },
          {
            "lineNumber": "020",
            "textus": "020. ḥōm, ōṯ mett ʕammalmaʕ b-ōb baḥərṯa, žōfel ḥṣōne."
          },
          {
            "lineNumber": "021",
            "textus": "021. ḳattem yiḥəm hanna ebər malka, willa ḥōm ōṯ mett b-ōb baḥərṯa."
          },
          {
            "lineNumber": "022",
            "textus": "022. mayṯ mett, maḳemle yaʕni, nōfḳa xulxōlča, ḏahba."
          },
          {
            "lineNumber": "023",
            "textus": "023. mayṯēle w ṯēle ʕa payṯa, mamell_emme: «battiš nxuṭbenna.»"
          },
          {
            "lineNumber": "024",
            "textus": "024. «ya ibri, mō yawḏʕinnaḥ? balki čūb mn-ōb blōta, balki ġarība balək...»"
          },
          {
            "lineNumber": "025",
            "textus": "025. amella: «zīš! šwāy ṣunnōyṯiḏ ḏahba w intar, ṯarʕa ṯarʕa w iḥmay l-mōn nōfḳa xulxōlča!»"
          },
          {
            "lineNumber": "026",
            "textus": "026. hōḏ šunīṯa išwaṯ ṣunnōyṯiḏ ḏahba w zlalla."
          },
          {
            "lineNumber": "027",
            "textus": "027. ṯiḳnaṯ tōḳḳa ʕal-ann ṯarʕō: «hōx xulxōlča lēlxun? — lā!» «hōx xulxōlča lēlxun? — lā!»"
          },
          {
            "lineNumber": "028",
            "textus": "028. la affaṯ wala payṯa, lōmar barnaš ymalla: «hōx xulxōlča lēḥ.»"
          },
          {
            "lineNumber": "029",
            "textus": "029. ražīʕaṯ l-ʕal_ebra, amrōle: «la affiṯ wala payṯa, lōmar barnaš mōmar: hōx xulxōlča lēḥ.»"
          },
          {
            "lineNumber": "030",
            "textus": "030. amella: «ḳayyam ōṯ, ḳayyam ōṯ. mōrčil lōx xulxōlča mawžūt b-ōb blōta! ḳayyam ōṯ mōrčiṯ ṯinaġelča, zlīšliš liʕlayy mett?»"
          },
          {
            "lineNumber": "031",
            "textus": "031. amrōle: «lā, mō bann nmallun? yīīī, ʕayba xett.»"
          },
          {
            "lineNumber": "032",
            "textus": "032. amella: «b-žoməlṯil lōḏ_ommṯa. lōb la zlīšliš liʕlayy, mazʕlin. zīš liʕlayy!»"
          },
          {
            "lineNumber": "033",
            "textus": "033. ḳōyma zlōla, mišwōl ṣunnōyṯiḏ ḏahba b-ʕačəpṯa w ḳaʕyōla mšaʕʕlōla: «xulxōlča lēlxun?»"
          },
          {
            "lineNumber": "034",
            "textus": "034. marmōla: «lā!»"
          },
          {
            "lineNumber": "035",
            "textus": "035. hōṯ ṯinaġelča hī ḥmaččil lōx xulxōlča, arəhṭaṯ, šaḳlačča w zlalla ʕa lōḳ ḳonna, šwačča erraʕ menna w ḳʕalla."
          },
          {
            "lineNumber": "036",
            "textus": "036. «yī taxīliš, mō bann nmall_ibər? taxīliš, mō bann nmalle?»"
          },
          {
            "lineNumber": "037",
            "textus": "037. hōš šunīṯa amrōla: «bess čiḏmux nmaḳimilla mn-erraʕ menna.»"
          },
          {
            "lineNumber": "038",
            "textus": "038. zlalla l-ʕal_ebra, amrōle: «iḥmič! zīš liʕlayy, zīš liʕlayy, w zlinnaḥ l-ʕa marōyəṯ ṯinaġelča, šaḳəllallaḥ xulxōlča.»"
          },
          {
            "lineNumber": "039",
            "textus": "039. amella: «hōḏ lēla!»"
          },
          {
            "lineNumber": "040",
            "textus": "040. «xaffa atar! mō lēla?»"
          },
          {
            "lineNumber": "041",
            "textus": "041. amella: «lēla! zīš ayṯlīl hōṯ ṯinaġelča! ḥmāy exma batta ṭīma w ayṯlīl!»"
          },
          {
            "lineNumber": "042",
            "textus": "042. ražīʕaṯ hōš šunīṯa l-ʕa mōrčiṯ ṯinaġelča, amrōla: «taxīliš, exma battiš ṭīməl lōṯ ṯinaġelča? ibər batte hī.»"
          },
          {
            "lineNumber": "043",
            "textus": "043. amrōla: «batti ṯōḳla ḏahba.»"
          },
          {
            "lineNumber": "044",
            "textus": "044. ē, ṯalla amrōl_ebra batta ṯōḳla ḏahba hōḏ."
          },
          {
            "lineNumber": "045",
            "textus": "045. ḳōyma mayṯya hōṣ ṣunnōyṯa ḏahba w mišwa b-ōš šōhya w ḳaʕyōla p-šōhya hōḏ ṯinaġelča."
          },
          {
            "lineNumber": "046",
            "textus": "046. rafʕill lōš šōhya — ču ṯyōla, rafʕill lōš šōhya — ču ṯyōla."
          },
          {
            "lineNumber": "047",
            "textus": "047. nōḳla nōḳla ḥetta ḥasslaččil xazənṯil malka."
          },
          {
            "lineNumber": "048",
            "textus": "048. amrōla: «ē, mʕayy atar, yalla! lōfaš ōṯ ġappaynaḥ ḳiršō.»"
          },
          {
            "lineNumber": "049",
            "textus": "049. amrōla: «yalla, šuḳlā!»"
          },
          {
            "lineNumber": "050",
            "textus": "050. applalla w zlalla."
          },
          {
            "lineNumber": "051",
            "textus": "051. šaḳəl lōṯ ṯinaġelča w šūna ġappe bə-wḏ̣ōyṯa w sakkriṯ ṯarʕa aʕle."
          },
          {
            "lineNumber": "052",
            "textus": "052. amella: «šlūḥ ṯawbir rīša!» — ḥōrya žawəhrōṯa. «šlūḥ ṯawbir rīša!» — ḥōrya žawəhrōṯa."
          },
          {
            "lineNumber": "053",
            "textus": "053. ʕapplalle payṯa xulle žawəhrōṯa, amella: «w axerča?»"
          },
          {
            "lineNumber": "054",
            "textus": "054. amrōle: «battaḥ nʕawəḏ̣lēx ḳiršō ti aspaččun emmay.»"
          },
          {
            "lineNumber": "055",
            "textus": "055. amella: «mʕayy atar, yalla!»"
          },
          {
            "lineNumber": "056",
            "textus": "056. šalḥaččil lanna ṯawba, aḳīme w šūne b-anna xoṯla, iskeb ḳōlbil ḏahba."
          },
          {
            "lineNumber": "057",
            "textus": "057. amell_emme: «lōb čʕōlla ʕṣofra, lōb čḥōmya bisnīṯa črōšša ḏahbō, čimẓaləġṭa, lōb ṯinaġelča čmačimma ṣammīča!»"
          },
          {
            "lineNumber": "058",
            "textus": "058. hōḏ xull lanna lēlya nṭīra l-emmat yiṯḳan ʕṣofra."
          },
          {
            "lineNumber": "059",
            "textus": "059. ʕillaṯ willa ščḥaččil lanna payṯa xulle sawa ʕammanhar ḏahbō w hanna ḳōlbil ḏahba b-anna xoṯla."
          },
          {
            "lineNumber": "060",
            "textus": "060. ḳʕalla rōšša ḏahbō w mẓaləġṭa, w mtawwrill maščūṯa šobʕa yūm w šobʕa līlyi w ču barnaš mʕalleḳ nūra ġer ġappil bē malka."
          },
          {
            "lineNumber": "061",
            "textus": "061. hōxa ebər ḏōḏe iġčar, amell_emme: «ana xett batt ṯinaġelča ext_ebr ḏōḏ.»"
          },
          {
            "lineNumber": "062",
            "textus": "062. ḳōyma zlōla emme, amrōle: «ē xull saytōṯa ext saytṯil ebər ḏōḏax? minna baḥ nayṯēx ṯinaġelčiḏ ḏahba?»"
          },
          {
            "lineNumber": "063",
            "textus": "063. amella: «zīš ntār bə-blōta exmil ntōraṯ čittōḏ, w iḥmay mō mamrilliš!»"
          },
          {
            "lineNumber": "064",
            "textus": "064. ē, zlōla l-ʕa žuržēt: «appeḥī ṯinaġelča!»"
          },
          {
            "lineNumber": "065",
            "textus": "065. amrōla: «ē, tāš išḳul ṯarəč!»"
          },
          {
            "lineNumber": "066",
            "textus": "066. zlōla l-ʕal_emmil xalil ḥažža, xett: «ṯāš išḳul eṯlaṯ, xafifann miʕlaynaḥ ḳalles!»"
          },
          {
            "lineNumber": "067",
            "textus": "067. hōḏ ayṯaṯ ṯinaġelča w ṯalla."
          },
          {
            "lineNumber": "068",
            "textus": "068. amella: «bess ʕṣofra čʕōlla, lōb iḥmiš ṯinaġelča čmačimma ṣammīča, w lōb bisnīṯa črōšša ḏahbō w čimẓaləġṭa!»"
          },
          {
            "lineNumber": "069",
            "textus": "069. hōḏ ʕillaṯ ʕal-anna payṯa, ḥmačče xulle sawa ḥrō, iməl ḥrō."
          },
          {
            "lineNumber": "070",
            "textus": "070. naxsil lōṯ ṯinaġelča, amella: «zīš šunā, nafəṭrenna w maġnēḥ alō.»"
          }
        ]
      },
      {
        "text": "014. M_NḲ Die böse Schwiegertochter.txt",
        "contents": [
          {
            "lineNumber": "001",
            "textus": "001. ōṯ šappa w emme."
          },
          {
            "lineNumber": "002",
            "textus": "002. yōma m-yumō amrōle emmil lanna šappa: «bann nxaṭṭiblēx berčlə šbabō.»"
          },
          {
            "lineNumber": "003",
            "textus": "003. amella: «lā ya emmay, mʕaḏḏbōš.»"
          },
          {
            "lineNumber": "004",
            "textus": "004. amrōle: «lā, čaʕnēx, ču mʕaḏḏbōl.»"
          },
          {
            "lineNumber": "005",
            "textus": "005. ḳōmaṯ emme w ayṯillalle berčlə šbabō."
          },
          {
            "lineNumber": "006",
            "textus": "006. bōṯar ma ayṯillalle ḳʕalla xalṯa mlaṭṭšōl əḥmōṯa: «mō hōt tanəkṯil zbōlča ti ḳaʕya ʕimmaynaḥ? ču batt hī.»"
          },
          {
            "lineNumber": "007",
            "textus": "007. ḏukkiṯ ṯōle ebra m-šoġla amrōle eččṯe: «hōš časebl_emmax ʕa barrīya, čšalefla ellel w čṯēx!»"
          },
          {
            "lineNumber": "008",
            "textus": "008. amella: «ē, yalla šwilā zwōḏa!»"
          },
          {
            "lineNumber": "009",
            "textus": "009. ḳōmaṯ xallṯa šwalla fuḏ̣rō w buʕrō."
          },
          {
            "lineNumber": "010",
            "textus": "010. bōṯar ma šulalla hanna zwōḏa, ḥmōṯa nifḳaṯ nīṯa ṭōba."
          },
          {
            "lineNumber": "011",
            "textus": "011. aḳam alō tastūra mn-ešme, ḳaliblēla fuḏ̣rō w buʕrō l-leḥma ti ḥiṭṭō w pšōṯa w ṯinō w ġawzō w kuppō."
          },
          {
            "lineNumber": "012",
            "textus": "012. zlalla l-ellel hī w ebra, aḏəmxa ebra ʕa reġre."
          },
          {
            "lineNumber": "013",
            "textus": "013. bōṯar ma aġərḳaṯ, šulēla rayša ʕa arʕa w ṭaʕnil baʕḏ̣e w ṯōle ʕa payṯa."
          },
          {
            "lineNumber": "014",
            "textus": "014. bōṯar ma ṯōle ebra ʕa payṯa, arkšaṯ hī ta čīxul."
          },
          {
            "lineNumber": "015",
            "textus": "015. ḳōmaṯ faṯḥaččil lanna zwōḏa willa ščaḥyaččil leḥmil ḥiṭṭō w əl-kuppō w əl-ġawzō w əṯ-ṯinō w lə-pšōṯa."
          },
          {
            "lineNumber": "016",
            "textus": "016. axlaṯ w sibʕaṯ, willa ṯōle leʕla... ṯalla leʕla ṣayfōyṯa w šičwōyṯa, amrōla: «aya čimfaḏ̣ḏ̣la aḥsan, ṣayfōyṯa willa šičwōyṯa?»"
          },
          {
            "lineNumber": "017",
            "textus": "017. amrōla: «w ən-niʕəm m-ṣayfōyṯa w m-šičwōyṯa.»"
          },
          {
            "lineNumber": "018",
            "textus": "018. amrōla hī: «laʔinnu ṣayfōyṯa nmaḳətrin niḳʕēḥ w šičwōyṯa manəʕma ʕlaynaḥ p-xaḏ̣īr w mōya w hann šaġlōṯa.»"
          },
          {
            "lineNumber": "019",
            "textus": "019. amrōla: «anʕīm aʕla ya ṣayfōyṯa!»"
          },
          {
            "lineNumber": "020",
            "textus": "020. amrōla: «anʕīm aʕla ya šičwōyṯa!»"
          },
          {
            "lineNumber": "021",
            "textus": "021. amrōla: «uxxul ma čmaḥəḳya čaffeḳ m-ṯimmiš žawəhrōṯa!»"
          },
          {
            "lineNumber": "022",
            "textus": "022. ḳʕalla uxxul ma maḥəkya hōš šunīṯa nōfeḳ m-ṯemma žawəhrōṯa."
          },
          {
            "lineNumber": "023",
            "textus": "023. w alō appēla baḥərṯil mōya čišəč menna w affeḳla kuḥkull mʕarrṯa warta w ʕošba, yaʕni ex žnēne iṯḳen payṯa, w iməl payṯa xulle žawəhrōṯa w xulle mett."
          },
          {
            "lineNumber": "024",
            "textus": "024. yōma m-yūmo zalle čnakkar ebra w zalle leʕla amella: «mō ʕačmišwa hōxa ya ḥōləč?»"
          },
          {
            "lineNumber": "025",
            "textus": "025. amrōle: «xann xann ḳiṣəṯ, ana w xaləṯ la irṣaṯ niḥḥ ʕemma.»"
          },
          {
            "lineNumber": "026",
            "textus": "026. ḏukkil ḥimnil ḏahbō w hanna inəpṣaṭ, amella: «ana ibriš, ḳūm ʕimmi, yalla ʕa payṯa!»"
          },
          {
            "lineNumber": "027",
            "textus": "027. lammull lann ḏahbō p-xorža w aspuḏḏ ḏahba w ṭaʕnil emme ʕa ḥaṣṣe w zallun ʕa payṯa."
          },
          {
            "lineNumber": "028",
            "textus": "028. hī ḥmačča xallṯa w ẓanəṭraṯ."
          },
          {
            "lineNumber": "029",
            "textus": "029. amrōl beʕla: «yalla hōš časibəl ʕa mʕarrṯa ti wayba ḳaʕya bā emmax.»"
          },
          {
            "lineNumber": "030",
            "textus": "030. amella: «ē, yalla ḳūm!»"
          },
          {
            "lineNumber": "031",
            "textus": "031. amell_emme: «šwilā zwōḏa exma šawwiyōš!»"
          },
          {
            "lineNumber": "032",
            "textus": "032. ḳōmaṯ hōḥ ḥmōṯa, šwalla exma wayba šawwiyōla."
          },
          {
            "lineNumber": "033",
            "textus": "033. nifḳaṯ xallṯa nīṯa ʕaṭṭīla, alō  ḳaliblēla hanna xōla ti šawwilōla ʕa fiḏ̣rō w buʕrō."
          },
          {
            "lineNumber": "034",
            "textus": "034. zlalla čīxul... bōṯar ma awpla beʕla w aḏəmxa ex emme, arkšaṯ čīxul, willa ščaḥyaččlə zwōḏa fiḏ̣rō w buʕrō."
          },
          {
            "lineNumber": "035",
            "textus": "035. azəʕlaṯ w nhazzaṯ ʕaya šawwilōla xann zwōḏa."
          },
          {
            "lineNumber": "036",
            "textus": "036. baʕdēn bōṯar ma wayba hzīza w xull mett ṯalla leʕla ṣayfōyṯa w šičwōyṯa, amrulla: «aya čimfaḏ̣ḏ̣la, ṣayfōyṯa willa šičwōyṯa?»"
          },
          {
            "lineNumber": "037",
            "textus": "037. amrōlun: «činḥam ṣayfōyṯa w šičwōyṯa.»"
          },
          {
            "lineNumber": "038",
            "textus": "038. amrōla: «anʕīm aʕla ya ṣayfōyṯa!»"
          },
          {
            "lineNumber": "039",
            "textus": "039. amrōla: «anʕīm aʕla ya šičwōyṯa!»"
          },
          {
            "lineNumber": "040",
            "textus": "040. ḳōmaṯ hōš šunīṯa, amrōla šičwōyṯa: «uxxul ma čmaḥəkya, yīb baʕ-lō yiffuḳ m-ṯimmiš ʕarruṭō!»"
          },
          {
            "lineNumber": "041",
            "textus": "041. uxxul ma maḥəkya hōš šunīṯa, mʕarrṭa m-ṯemma."
          },
          {
            "lineNumber": "042",
            "textus": "042. ṯōle beʕla leʕla, amella: «mō ʕačmišwa? čḳayyōm čḳaʕya xann?»"
          },
          {
            "lineNumber": "043",
            "textus": "043. ḳʕalla mʕarrṭōle."
          },
          {
            "lineNumber": "044",
            "textus": "044. amella: «yalla ḳūm atar, nzellaḥ ʕa payṯa.»"
          },
          {
            "lineNumber": "045",
            "textus": "045. ṭaʕna w ayṯna ʕa payṯe w ṯōle."
          }
        ]
      },
      {
        "text": "015. M_ŽZ Die vier Bedingungen.txt",
        "contents": [
          {
            "lineNumber": "001",
            "textus": "001. hanna aḥḥaḏ — aḥḥaḏ w emme — w batte yičʔahhal."
          },
          {
            "lineNumber": "002",
            "textus": "002. ḳōyem mamell_emme... mamrōle emme: «mann nixṭoblax.»"
          },
          {
            "lineNumber": "003",
            "textus": "003. hū ču bōʕ. uxxul yōma w ṯēn maniḳḳa bē: «ḳō ya ibri, mann nixṭoblax!»"
          },
          {
            "lineNumber": "004",
            "textus": "004. hū čūṯ f-fekre, ḳōye baʕdēn mišw šarṭa ʕal_emme, innu: «ču nmičʔahhal illa b-ann šarṭō.»"
          },
          {
            "lineNumber": "005",
            "textus": "005. batte eḥḏa čība rrīxa w ḳuṣṣōr, w šafirōy w manyūk."
          },
          {
            "lineNumber": "006",
            "textus": "006. ḳōyma ḥormṯa, emme, mafəčla bə-blōta, mtawwra mšaʕʕla mkasəkla ḥetta čisčahət ʕal_eḥḏa."
          },
          {
            "lineNumber": "007",
            "textus": "007. sčahtaṯ ʕal_eḥḏa, ḳōyma hōḏ amralla: «ṭalpiš ġapp ana. šarṭōš hann arpʕa ana nwaffīḳa ʕlayy w nraṣṣīya bōn.»"
          },
          {
            "lineNumber": "008",
            "textus": "008. ṯalla l-ʕal_ebre ʕambassrōle innu: «ščaḥlillax ṭalpax.»"
          },
          {
            "lineNumber": "009",
            "textus": "009. zalle hanna ġabrōna, amella: «čimwaffīḳa ʕal-ann šarṭō arpʕa?»"
          },
          {
            "lineNumber": "010",
            "textus": "010. amralle: «ē!»"
          },
          {
            "lineNumber": "011",
            "textus": "011. ṯyillun xaṭbilla w xaṯpill əxṯōba aʕla w asebla."
          },
          {
            "lineNumber": "012",
            "textus": "012. ṯēle hanna, bōṯar meṯṯa batte ysōfar."
          },
          {
            "lineNumber": "013",
            "textus": "013. amella: «ana hōs safərṯa tīḏ mann nōġeb bā ešna, w bōṯar ma nimrōšaʕ mn-ōs safərṯa, mann nrōžaʕ niščaḥ ġapp ṭefla.»"
          },
          {
            "lineNumber": "014",
            "textus": "014. amralle: «nimwaffīḳa ʕal-anna mett.» hī zakya."
          },
          {
            "lineNumber": "015",
            "textus": "015. ḳōyem hū, ṭaʕəl ḥōle w nōfeḳ mnə-blōta, aseblə zwōḏe w l-xōle w lə-ščūye w zelle ʕal-anna tarba."
          },
          {
            "lineNumber": "016",
            "textus": "016. ḳōyma hī laḥḥḳōle."
          },
          {
            "lineNumber": "017",
            "textus": "017. mōreḳ ʕa ḏokkṯa, blōta minnayy, mičneḥ, laḥḳōle hī b-zayyil ġabrōna."
          },
          {
            "lineNumber": "018",
            "textus": "018. ḳaʕyōla batta čšaṭiʕenne šaṭranž."
          },
          {
            "lineNumber": "019",
            "textus": "019. mšariṭōle, atar hanna šarṭa: ti maxṣar batte yuspennlə ḥrēna yiḏmux ġappil ečəṯlə ḥrēna."
          },
          {
            "lineNumber": "020",
            "textus": "020. ḳōyma hī ʕamšaṭiʕōle w marbḥa."
          },
          {
            "lineNumber": "021",
            "textus": "021. amrōle: «hačč čiʕzem ġapp.»"
          },
          {
            "lineNumber": "022",
            "textus": "022. hī b-ešmil ġabrōna naḥḥīča, ʕamšaṭiʕōle innu asōsəl ġabrōna."
          },
          {
            "lineNumber": "023",
            "textus": "023. maʕzemle, ṯēle leʕle yiḏmux ġappiš šunīṯe."
          },
          {
            "lineNumber": "024",
            "textus": "024. hū ču mbaḳḳarəš šunīṯe xann, ṯēle b-lēlya, ʕočma."
          },
          {
            "lineNumber": "025",
            "textus": "025. b-awwalča čūṯ, la káhraba w la ġayre, čūṯ nuhrō, ʕočma."
          },
          {
            "lineNumber": "026",
            "textus": "026. mžamaʕəš šunīṯe w ṯēn yōma maṣəpḥin w ḳōymin uxxul mōn zelle ʕa šaġəlṯe."
          },
          {
            "lineNumber": "027",
            "textus": "027. hōṯe mkammell safərṯe zelle p-tarbe w hī mražīʕa ʕa payṯa."
          },
          {
            "lineNumber": "028",
            "textus": "028. hū, iḳḏum ma yiffuḳ mnə-blōṯa, ūle sūsča, xett ʕallna m-mohra."
          },
          {
            "lineNumber": "029",
            "textus": "029. bōṯar ṭešʕa yarəḥ ti hinn, mrōžaʕ ʕa blōta."
          },
          {
            "lineNumber": "030",
            "textus": "030. mrōžaʕ miščaḥ ġappil sūsča ti taššra bə-blōta xallīfa, w miščaḥəl eččṯe ġappa ṭefla."
          },
          {
            "lineNumber": "031",
            "textus": "031. ṯēle, nōfeḳ xolḳe aʕla: «minalliš hanna ṭefla, čūb ibər, ebra čūb ibər.»"
          },
          {
            "lineNumber": "032",
            "textus": "032. mamrōle: «lā, ebrax!»"
          },
          {
            "lineNumber": "033",
            "textus": "033. mamella: «ṭayyeb, applīl ʕalamyōṯa!»"
          },
          {
            "lineNumber": "034",
            "textus": "034. amralle: «hačč yōməl xaṭpīčən, mō amrīčəl šarṭōx?»"
          },
          {
            "lineNumber": "035",
            "textus": "035. amella: «arpʕa šarəṭ.»"
          },
          {
            "lineNumber": "036",
            "textus": "036. amralle: «mō hinn? aḥkannūn!»"
          },
          {
            "lineNumber": "037",
            "textus": "037. amella: «batt hašš čīb čirrīxa w čḳuṣṣōr w čšarifōy w čmanyūk.»"
          },
          {
            "lineNumber": "038",
            "textus": "038. amralle: «w ana šwiččil lann šarṭōx.»"
          },
          {
            "lineNumber": "039",
            "textus": "039. amralle: «sūsča čʕallaṯ mn-ōxa hačč w čōb hōxa.»"
          },
          {
            "lineNumber": "040",
            "textus": "040. amella: «ē!»"
          },
          {
            "lineNumber": "041",
            "textus": "041. amralle: «w ana mennax. hanna ṭefla mennax.»"
          },
          {
            "lineNumber": "042",
            "textus": "042. amella: «ču ṯōḳen, ana mn-ešna la aḳərbiṯ aʕliš, m-yōməz zlill mn-ōxa, ex xallfiš tuġray?»"
          },
          {
            "lineNumber": "043",
            "textus": "043. «yōməl ḏokkṯa flanōyṯa ti lčaḳyič hačč w hū, šaṭīʕax šaṭranž w arbḥax, čizzakīrle?»"
          },
          {
            "lineNumber": "044",
            "textus": "044. amella: «ē!»"
          },
          {
            "lineNumber": "045",
            "textus": "045. amralle hī: «ana hanna ġabrōna.»"
          },
          {
            "lineNumber": "046",
            "textus": "046. amralle: «šarṭōx ti waybin, battax eḥḏa rrīxa, p-ṭūla rrīxa hī, ana nirrīxa p-ṭūla, w nḳuṣṣōr, liššōn ḳuṣṣur w nšarifōy yaʕni ču nxaynōx w nmanyūk mennax."
          },
          {
            "lineNumber": "047",
            "textus": "047. atar ti šarfa innu la xaniččax w la aspiṯ aḥḥaḏ ġayrax.»"
          }
        ]
      },
      {
        "text": "016. M_ŽČ Die wunderbaren Weizenkörner.txt",
        "contents": [
          {
            "lineNumber": "001",
            "textus": "001. ōṯ malka izʕur w hū ʕamma miščġel iščaḥ ḥiṭṭō frittayhen ex bezril laymunyōṯa."
          },
          {
            "lineNumber": "002",
            "textus": "002. aḳa čʕažžab, iṯḳen mšaʕʕel m-mamlakṯa mō sappa hannen ḥiṭṭō rappan xann: «ḥmōn awrab aḥḥaḏ b-ōm mamlakṯa yaḥklīl sōləfṯe!»"
          },
          {
            "lineNumber": "003",
            "textus": "003. šattar aḥḥaḏ mnə-wzirōye, zallun l-ġappiz zaləmṯa rabbi b-ʕomra, amrulle: «čyaḏḏaʕəs sōləfṯa ti hann ḥiṭṭō?»"
          },
          {
            "lineNumber": "004",
            "textus": "004. amellun: «ḥūn awrab minn, balki yaḏḏaʕlen.»"
          },
          {
            "lineNumber": "005",
            "textus": "005. zallun l-ʕa ḥōne, amelle: «čyaḏḏaʕlun?»"
          },
          {
            "lineNumber": "006",
            "textus": "006. amellun: «ču nyaḏḏaʕlen. ḥmā ḥūn awrab minn b-eʕsar išən, balki yaḏḏaʕlen.»"
          },
          {
            "lineNumber": "007",
            "textus": "007. xett talle ʕa ḏokkṯe, zalle l-ʕa ḥōne awrab menne w ščiḥne ḳayya šappa akṯar menne."
          },
          {
            "lineNumber": "008",
            "textus": "008. amelle: «nōb nōṯ leʕlax p-suʔōla, ṯiḳniṯ b-iṯər. mō sappa hann ḥiṭṭō rappan w mō sappa ḥetta čḳayya hačč šappa? haččawrab m-xull ḥunōx.»"
          },
          {
            "lineNumber": "009",
            "textus": "009. amelle hū: «ḳō, baḥ nzēḥ mišwōra!»"
          },
          {
            "lineNumber": "010",
            "textus": "010. zallun ṯrinn sawa, uxxul aḥḥaḏ irxeb ʕa ktīšče w zallun."
          },
          {
            "lineNumber": "011",
            "textus": "011. ē, mōrəl payṯa zixniḏ̣ ḏ̣ayfa, amelle: «mō iḥmič?»"
          },
          {
            "lineNumber": "012",
            "textus": "012. amelle: «zxīčən.»"
          },
          {
            "lineNumber": "013",
            "textus": "013. amelle: «ma zāl zxiččax hačč amrič, bhīmča ti sariʕōy faḏ̣la lēla ʕala ṭūl.»"
          },
          {
            "lineNumber": "014",
            "textus": "014. amelle: ḏukkiz zlīčlax l-ʕa ḥūn awwalnō, mōn axətmax?»"
          },
          {
            "lineNumber": "015",
            "textus": "015. amelle: «hū.»"
          },
          {
            "lineNumber": "016",
            "textus": "016. amelle: «w mōn axtimlēx bhīmčax?»"
          },
          {
            "lineNumber": "017",
            "textus": "017. amelle: «hū.»"
          },
          {
            "lineNumber": "018",
            "textus": "018. amelle: «ḏukkiz zlīčlax l-ʕa ḥūn əḥrēna mōn axətmax?»"
          },
          {
            "lineNumber": "019",
            "textus": "019. amelle: «eččṯe w bnōye.»"
          },
          {
            "lineNumber": "020",
            "textus": "020. amelle: «w mōn axtmilə bhīmča?»"
          },
          {
            "lineNumber": "021",
            "textus": "021. amelle: «ḥōnax.»"
          },
          {
            "lineNumber": "022",
            "textus": "022. amelle: «ḏukkiṯ ṯīčlax liʕəl?»"
          },
          {
            "lineNumber": "023",
            "textus": "023. amelle: «hačč la čʕarrfič ʕa mett bnawəb. bnōx w eččṯax axətmull ktīšča w axətmull mō ešma... axətmull līl.»"
          },
          {
            "lineNumber": "024",
            "textus": "024. amelle: «mxaramčal xann ana nḳayya šappa. ču nmičʕarraf ʕa mett w la nhōḳel nmammel mett."
          },
          {
            "lineNumber": "025",
            "textus": "025. nišḳīla zʕōr w xulle mett yōḏʕa w ti ču mbaḳḳrōle mšaʕʕlōl ntalella. mxaramča l-xann nḳayya šappa.»"
          },
          {
            "lineNumber": "026",
            "textus": "026. amelle: «bhīmča ti sariʕōy misḳilla zaxyōl alkull. ē, ḏōrča bess yīb wassīʕa, msaʕitōl zaləmṯa arpʕa ḥamša, mḥall ġayriš šekla fḏ̣ō rbīʕa."
          },
          {
            "lineNumber": "027",
            "textus": "027. w ḥormṯa bess yīb šōmʕa keləmṯa ġayriš šekla, ḥayyēl ʕomra iṯər w xṣūṣay bess yīb zʕōr w ġappa ḳalles maʕrefṯa.»"
          },
          {
            "lineNumber": "028",
            "textus": "028. amelle: «hōš nčahyinnaḥ, w mō sōləfṯil ḥiṭṭō?»"
          },
          {
            "lineNumber": "029",
            "textus": "029. amelle: «hann ḥiṭṭō, waybin iṯər ḥūn, aḥḥaḏ čʔahhel w aḥḥaḏ ʕazzōbay."
          },
          {
            "lineNumber": "030",
            "textus": "030. yōməl izraʕ hōṯa ešna ṯalla xaṣāb."
          },
          {
            "lineNumber": "031",
            "textus": "031. ḏ̣ukkil infaḏ lə-trō iṯḳen mōḳem... bess yzelle ʕazzabō b-naḳəlṯa, mōḳem ti čʔahhel m-ḥeṣṣṯe w mišw p-ḥeṣṣṯil ʕazzabō, mōmar: ḥūn ʕazzōbay ḥaram, taššrē yičʔahhal!"
          },
          {
            "lineNumber": "032",
            "textus": "032. zelle orḥa ḥrīṯa ḥōne, ḥrēna ti čʔahhel, misḳel ʕazzabō bə-trō."
          },
          {
            "lineNumber": "033",
            "textus": "033. mōḳem m-ḥeṣṣṯe w mišw p-ḥeṣṣṯil ḥōne, mōmar: ḥaram, ḥūn mōrlə ʕyōla, taššrē yaṭəʕmell bnōye!"
          },
          {
            "lineNumber": "034",
            "textus": "034. ʕa ṯlōṯa arpʕa mišwōr, aḳam alō šūna ʕžīpča lə-frettṯil ḥiṭṭō, ṯiḳnaṯ rappa xann."
          },
          {
            "lineNumber": "035",
            "textus": "035. hōḏ sōləfṯa.»"
          }
        ]
      },
      {
        "text": "017. M_ŽČ Das Gespräch mit dem Fischer.txt",
        "contents": [
          {
            "lineNumber": "001",
            "textus": "001. ōṯ malka w wzīra allīxin tarwīšin ʕa šaṭṭil baḥra."
          },
          {
            "lineNumber": "002",
            "textus": "002. iḥəm aḥḥaḏ ʕamsayyet samkōṯa p-xanunō."
          },
          {
            "lineNumber": "003",
            "textus": "003. aḳa amelle malka, amelle: «ṯlōṯa w ṯlōṯa w ṯlōṯa la ačənḥunnax maʕl-ann ṯlōṯa?»"
          },
          {
            "lineNumber": "004",
            "textus": "004. amelle: «lā, ču mʕayyin, la_ačənḥunn.»"
          },
          {
            "lineNumber": "005",
            "textus": "005. allex ḳalles ḥrīṯa, amelle: «ʕaya la allxič bakkar?»"
          },
          {
            "lineNumber": "006",
            "textus": "006. amelle: «allxiṯ bakkar bess laxəṯ nifḳaṯ l-ġayr.»"
          },
          {
            "lineNumber": "007",
            "textus": "007. bōṯar ḳalles šaʕʕle wzīra — l-malka —, amelle: «mō ʕačmaḥək hačč w hanna ġabrōna sayyōtəs samkōṯa?»"
          },
          {
            "lineNumber": "008",
            "textus": "008. amelle: «la iḏʕič mō aḥkinnaḥ?»"
          },
          {
            "lineNumber": "009",
            "textus": "009. amelle: «la.»"
          },
          {
            "lineNumber": "010",
            "textus": "010. amelle: «lakōn ḥaram hačč čīb wzīra. taššrē hū yṯēle l-ōxa!»"
          },
          {
            "lineNumber": "011",
            "textus": "011. amelle: «mō čifsīrun?»"
          },
          {
            "lineNumber": "012",
            "textus": "012. amelle: «ṯlōṯa w ṯlōṯa w ṯlōṯa, yaʕni ṭešʕa yarəḥ ti ṣayfōyṯa la ʕayyullaḥ maʕl-ann ṯlōṯa yarəḥ ti šičwōyṯa.»"
          },
          {
            "lineNumber": "013",
            "textus": "013. «yaʕni xanunō w xanunō w ašbaṭ ḥetta ʕačnōḥeč m-misti baḥra. ču mʕayyēx ḳorṣit tunya?»"
          },
          {
            "lineNumber": "014",
            "textus": "014. amelle: «ču mʕayy, ana nōxel uxxul yōma b-yōma.»"
          },
          {
            "lineNumber": "015",
            "textus": "015. amelle: «ʕaya la čʔahhlič bakkar?»"
          },
          {
            "lineNumber": "016",
            "textus": "016. amelle: «čʔahhliṯ bakkar, bess nifḳaṯ xalīfəč bisənyōṯa. šaḳlunna ġarība, sḳilliṯ ʕanmiščġel ḥetta ṯiḳniṯ nixčur.»"
          },
          {
            "lineNumber": "017",
            "textus": "017. amelle: «ruġrōx exət?»"
          },
          {
            "lineNumber": "018",
            "textus": "018. amelle: «iṯḳen eṯlaṯ, ču ʕanmaḳtar nallex ʕlayy.»"
          },
          {
            "lineNumber": "019",
            "textus": "019. amelle: «exət ġmōʕča?»"
          },
          {
            "lineNumber": "020",
            "textus": "020. amelle: «čfarraḳ.»"
          },
          {
            "lineNumber": "021",
            "textus": "021. amelle: «exət ti baʕʕīḏin?»"
          },
          {
            "lineNumber": "022",
            "textus": "022. amelle: «iṯḳen ḳarrībin.»"
          },
          {
            "lineNumber": "023",
            "textus": "023. amelle: «ext_iṯər?»"
          },
          {
            "lineNumber": "024",
            "textus": "024. amelle: «iṯḳen ṯlōṯa.»"
          },
          {
            "lineNumber": "025",
            "textus": "025. amelle: «la čzappen b-irxeṣ!»"
          },
          {
            "lineNumber": "026",
            "textus": "026. amelle: «lā. la čwaṣṣett ti ḥarīṣay!»"
          },
          {
            "lineNumber": "027",
            "textus": "027. amelle wzīra l-malka, amelle: «mō aḥkič hačč w hōz zaləmṯa?»"
          },
          {
            "lineNumber": "028",
            "textus": "028. amelle: «mōn yawḏʕinn?»"
          },
          {
            "lineNumber": "029",
            "textus": "029. amelle: «lōb ču čmayṯēl žwōba — baʕʕīḏa — bann nḳuṭəʕlēx rayšax.»"
          },
          {
            "lineNumber": "030",
            "textus": "030. zalle ʕa payṯa, naffeḳ xolḳe."
          },
          {
            "lineNumber": "031",
            "textus": "031. šwalle eččṯe ḳahwe lə-wzīra — lōmar yišəč."
          },
          {
            "lineNumber": "032",
            "textus": "032. amrōle: «ʕaža?» berče."
          },
          {
            "lineNumber": "033",
            "textus": "033. amella xann xann sōləfṯa, w bōṯar ṯlōṯa yūm malka batte yḳuṭəʕlēle rayše — lə-wzīra."
          },
          {
            "lineNumber": "034",
            "textus": "034. amrōle: «baṣiṭōy. hanik wčōbin? ʕa mōn mirḳičxun?»"
          },
          {
            "lineNumber": "035",
            "textus": "035. amella: «mirḳinnaḥ ʕa sayyōtəs samkōṯa.»"
          },
          {
            "lineNumber": "036",
            "textus": "036. amrōle: «zēx leʕle, malle yaḥəklēx sōləfṯa čifsīra!»"
          },
          {
            "lineNumber": "037",
            "textus": "037. zalle l-ġappe. išḳal emʕa ḏahəb, amelle: «bax čmall mō čifsīrun!»"
          },
          {
            "lineNumber": "038",
            "textus": "038. amelle: «ču namellax.»"
          },
          {
            "lineNumber": "039",
            "textus": "039. amelle: «hann emʕa ḏahəb!»"
          },
          {
            "lineNumber": "040",
            "textus": "040. atar ḏahba ōṯ aʕle ṣūrčil malka w mḏ̣ōye."
          },
          {
            "lineNumber": "041",
            "textus": "041. fassarle amelle: «ṯlōṯa w ṯlōṯa w ṯlōṯa yaʕni ṭešʕa yarəḥ. hannun la aġən maʕl-ann ṯlōṯa yarəḥ ti šičwōyṯa, sḳilliṯ ʕanmiščġel p-xanunō w xanunō w ašbaṭ.»"
          },
          {
            "lineNumber": "042",
            "textus": "042. hanna awwal mett, w baʕden amelle: «šaʕʕel maʕ ruġrōy. amrille: ču ʕannamḳtar nallex ʕlayy, ʕanmallex ʕa ʕukkōzča."
          },
          {
            "lineNumber": "043",
            "textus": "043. šaʕʕel maʕ ʕaynōy. amrille: xett ču ʕanḥōm l-buʕḏa baḥar."
          },
          {
            "lineNumber": "044",
            "textus": "044. w šaʕʕel maʕ šinnōy, amrille: šinnōy xetti felkayy iṯḳen harhīran. uxxul eḥḏa balḥōḏa."
          },
          {
            "lineNumber": "045",
            "textus": "045. amilli: ʕaya la čʔahhlič bakkar?"
          },
          {
            "lineNumber": "046",
            "textus": "046. amrille: čʔahhliṯ bakkar, bess nifḳaṯ xalīfəč bisnənyōṯa. mxaramča l-xann sḳilliṯ ʕanmiščġel.»"
          },
          {
            "lineNumber": "047",
            "textus": "047. yalla, ḥassel."
          }
        ]
      },
      {
        "text": "018. M_ŽYF Ein schönes Vermächtnis.txt",
        "contents": [
          {
            "lineNumber": "001",
            "textus": "001. ōṯ aḥḥaḏ b-zamōne, xallef ṯlōṯa ibər."
          },
          {
            "lineNumber": "002",
            "textus": "002. čwaffaṯ eččṯe w hann bnō čʔahhal w taššrunne balḥōḏe."
          },
          {
            "lineNumber": "003",
            "textus": "003. īle šbōba izək, amelle: «ex ḥalōyṯax?»"
          },
          {
            "lineNumber": "004",
            "textus": "004. amelle: «exmič čḥamm. lōrkaʕ barnaš iʕber liʕəl.»"
          },
          {
            "lineNumber": "005",
            "textus": "005. amelle: «bann nišwēx čitberča!»"
          },
          {
            "lineNumber": "006",
            "textus": "006. zalle hanna šbōba, ayṯ ṯulṯōyṯa w ṯōle leʕle, amelle: «ukkmil battax čaḳəḏ̣ ġarḏ̣a — b-ōṯ ṯulṯōyṯa.»"
          },
          {
            "lineNumber": "007",
            "textus": "007. ʕappull lōṯ ṯulṯōyṯa w ipḥaš b-arʕa w ṭaflunna."
          },
          {
            "lineNumber": "008",
            "textus": "008. ṯōle ebre rappa yakšef aʕle."
          },
          {
            "lineNumber": "009",
            "textus": "009. amelle: «wrāx ibri, hōṯ ṯulṯōyṯa ana m-yōmən nōb šappa nʕappīlla ḏahbō. lōb axətmīčən nmapplēx lēx.»"
          },
          {
            "lineNumber": "010",
            "textus": "010. aṭmaʕ hanna, zalle amell_eččṯe, iṯḳen ṯyillun maxətmille."
          },
          {
            "lineNumber": "011",
            "textus": "011. ʕayn ḥōne waṣṭanō: «wrāx mō ḳeṣṣṯil ḥūn ʕammaxteməl eppay?»"
          },
          {
            "lineNumber": "012",
            "textus": "012. ṯōle waṣṭanō l-ʕal_ōbu."
          },
          {
            "lineNumber": "013",
            "textus": "013. ḳōyem mamelle xett: «hōṯ ṯulṯōyṯa nʕappīlla ḏahba m-yōmən nōb šappa. lōb axətmīčən ya ibri — lēx!»"
          },
          {
            "lineNumber": "014",
            "textus": "014. iṯḳen maxtemle ḥrēna."
          },
          {
            "lineNumber": "015",
            "textus": "015. ʕayn zʕōrəl alkul, xett ṯōle leʕle: «ya eppay, ya eppay!»"
          },
          {
            "lineNumber": "016",
            "textus": "016. amelle: «hōṯ ṯulṯōyṯa ččaffḳōn b-baʕḏ̣inxun emḥar w čḳasmilla ʕlayxun!»"
          },
          {
            "lineNumber": "017",
            "textus": "017. la ṭawwel hanna ġabrōna w čwaff."
          },
          {
            "lineNumber": "018",
            "textus": "018. ṯōlun batte yaffḳunne, lorkaʕ la hanna taššar w la hanna taššar."
          },
          {
            "lineNumber": "019",
            "textus": "019. šbōbe yaḏḏeʕ, ṯōle amellun: «zlōn hačxun! čuʕnēlxun! aḥəḏ̣rōn ažril abūxun w bess yiṯyullxun nmišwēlxun ḥalla lēla!»"
          },
          {
            "lineNumber": "020",
            "textus": "020. zallun, ṯōlun, ixčlaf. iṯḳen hanna mzaʕweḳ w hanna mzaʕweḳ."
          },
          {
            "lineNumber": "021",
            "textus": "021. aḥref amellun: «zlōn ayṯun ḳōḏ̣ya! hū ḳōḏ̣ya mafət w exmil mafət čšamʕill keləmṯa.»"
          },
          {
            "lineNumber": "022",
            "textus": "022. zallun ayṯull ḳōḏ̣ya, amrulle: «abūna xalleflaḥ ṯulṯōyṯa w malya ḏahba. battax čḳusmenna ʕlaynaḥ.»"
          },
          {
            "lineNumber": "023",
            "textus": "023. amellun: «ē!»"
          },
          {
            "lineNumber": "024",
            "textus": "024. zalle hanna ḳōḏ̣ya, ayṯ ṯawblə ḳmōša w laffe ʕa rayše."
          },
          {
            "lineNumber": "025",
            "textus": "025. amellun: «xutt ti sōḳeṭ p-ḥaṣṣil lafəṯ — līl, w ti sōḳeṭ b-arʕa — lēlxun! ti šōṭar yḥawweš.»"
          },
          {
            "lineNumber": "026",
            "textus": "026. aḳam hanna, ṯōle l-erraʕ mn-ōṯ ṯulṯōyṯa, ʕallḳunna p-saḳfa, kamšil lanna ḳīsa w ṭarḳa, w ynuḥčun xullun ʕa rayše."
          },
          {
            "lineNumber": "027",
            "textus": "027. haṯinn ḥmull lōš šawfṯa, azaʕ m-ḳōḏ̣ya, išmaṭ w zallun, w ḳōḏ̣ya člappak b-baʕḏ̣e, zalle ʕa payṯe ḥetta ytapprell laffṯe."
          },
          {
            "lineNumber": "028",
            "textus": "028. rōžaʕ ižčmaʕ ḥunō ʕemmil baʕḏ̣inn."
          },
          {
            "lineNumber": "029",
            "textus": "029. ṯōlun ʕa payṯa batte yiḥi abūhun mō xalleflun."
          },
          {
            "lineNumber": "030",
            "textus": "030. iṯḳen mnakšin, willa iščaḥ semla — hanna nōġpin bē waybin, začečle ʕa ʕakkarō w sōleḳ nōġeb — w ḳeṭṭa w mtawtfa."
          },
          {
            "lineNumber": "031",
            "textus": "031. aḳam rappa amellun: «ana bann nšuḳlell lanna mtawtfa w nzinn nintar.»"
          },
          {
            "lineNumber": "032",
            "textus": "032. waṣṭanō šaḳlil ḳeṭṭa w əzʕōra šaḳlil semla."
          },
          {
            "lineNumber": "033",
            "textus": "033. zalle hanna rappa ʕa ġayrlə blōta, iḥəm maščūṯa."
          },
          {
            "lineNumber": "034",
            "textus": "034. ḳattem w iṯḳen tōḳeḳ b-anna mtawtfa w rōḳeḏ w əmʕann."
          },
          {
            "lineNumber": "035",
            "textus": "035. šoppṯiz zamōna lamlem ʕisər ḏahəb."
          },
          {
            "lineNumber": "036",
            "textus": "036. rōžaʕ l-ʕa ḥunōye, amellun: «walla eppay xallef, čūb la xallef, xallifəl ʕisər ḏahəb.»"
          },
          {
            "lineNumber": "037",
            "textus": "037. «wrāx mō ḳeṣṣṯax?»"
          },
          {
            "lineNumber": "038",
            "textus": "038. amellun: «xann xann.»"
          },
          {
            "lineNumber": "039",
            "textus": "039. aḳa zalle mōrəl ḳeṭṭa, amellun: «lakōn hōš tawra līl.»"
          },
          {
            "lineNumber": "040",
            "textus": "040. allex willa iḥəm payṯa, ḳattem yisḥur menne, ḳʕalla mḳallʕōle."
          },
          {
            "lineNumber": "041",
            "textus": "041. hū ḥimna, aṭmaʕ, amella: «ču nōz mn-ōxa illa bann nīxul.»"
          },
          {
            "lineNumber": "042",
            "textus": "042. hōḏ šawwīya ḏikō w šawwīya samkōṯa, wažžība, īla stīḳa."
          },
          {
            "lineNumber": "043",
            "textus": "043. bess yṯēle beʕla mišwōl ḥōla ʕamṣallya ʕala ṭūl, rōkʕa w mṣallya."
          },
          {
            "lineNumber": "044",
            "textus": "044. bess yzelle beʕla mintōr mišwa xōla w masəkra hī w əstīḳa."
          },
          {
            "lineNumber": "045",
            "textus": "045. išəčlaḳ mōrəl ḳeṭṭa, ōče iḳəʕ willa ṯōle beʕla: «mō ḳeṣṣṯax wrāx ya ibri?»"
          },
          {
            "lineNumber": "046",
            "textus": "046. amelle: «ḳiṣṣṯi bēla bēla, w batti ppōfčil leḥma, lōmar mappyōl eččṯax.»"
          },
          {
            "lineNumber": "047",
            "textus": "047. «ē, čfaḏ̣ḏ̣āl, čfaḏ̣ḏ̣āl, čfaḏ̣ḏ̣āl!»"
          },
          {
            "lineNumber": "048",
            "textus": "048. iʕber, ḳʕōle: «mō čšawwīya aḥəšmūṯa ya šunīṯa?»"
          },
          {
            "lineNumber": "049",
            "textus": "049. amrōle: «xull imōma ʕanimṣallya, nḳallīya xeška.»"
          },
          {
            "lineNumber": "050",
            "textus": "050. «ayṯayəl xeška w zayṯō m-ḥawāḍir il-bēt!»"
          },
          {
            "lineNumber": "051",
            "textus": "051. hōṯe iḳəʕ ʕamlaṣleṣ, ḥammīlla hanik šwaččil samkōṯa w farružō."
          },
          {
            "lineNumber": "052",
            "textus": "052. materəl lōḳ ḳeṭṭa w farexla, mamelle: «hōḏ nrappīlla ʕa ġōl, yōḏʕa p-xulle mett. ḥmīl — alō yafennax — mō ōṯ ʕal-anna reffa!»"
          },
          {
            "lineNumber": "053",
            "textus": "053. aḳam mōrəl payṯa willa aḥḥeč farrūža w samkōṯa w mišwi. «hanna mō, ya šunīṯa?»"
          },
          {
            "lineNumber": "054",
            "textus": "054. amrōle: «ibʕiṯ imōḏ niḳʕīl ana w hačč, aḳa ṯōḥ hanna ṭamriččun ḥetta la naṭəʕmenne.»"
          },
          {
            "lineNumber": "055",
            "textus": "055. amelle: «xōl ya ḏ̣ayfa, xōl!»"
          },
          {
            "lineNumber": "056",
            "textus": "056. ḳʕōlun ōxlin, amelle: «batt niḏmux ġappax.» amelle: «ḏmōx!»"
          },
          {
            "lineNumber": "057",
            "textus": "057. aḳam ʕṣofra hū w ḏ̣ayfa w zallun."
          },
          {
            "lineNumber": "058",
            "textus": "058. amelle: «čyaḏḏeʕ, eččṯax īla stīḳa?»"
          },
          {
            "lineNumber": "059",
            "textus": "059. amelle: «mō hanna ḥakya? ičəṯ ṣōyma w mṣallya.»"
          },
          {
            "lineNumber": "060",
            "textus": "060. amelle: «ē, ṭawwel bōlax hōš, bōṯar šaʕṯa nimražīʕin.»"
          },
          {
            "lineNumber": "061",
            "textus": "061. rōžaʕ willa ščḥunne ōb ġappa, ʕammaskrin."
          },
          {
            "lineNumber": "062",
            "textus": "062. «mō čitbīra?»"
          },
          {
            "lineNumber": "063",
            "textus": "063. amelle: «bax čḳuṭlell eččṯax. ḳuṭlannūn!»"
          },
          {
            "lineNumber": "064",
            "textus": "064. amelle: «wrāx w əḥkūmča?»"
          },
          {
            "lineNumber": "065",
            "textus": "065. amelle: «ḳuṭlannūn w ənzaččillun b-baḥra!»"
          },
          {
            "lineNumber": "066",
            "textus": "066. ḳōye ḳaṭellun ʕemmiz zaʕle."
          },
          {
            "lineNumber": "067",
            "textus": "067. ṯōle amelle: «awḳēf atar! yā nmapp xebra aʕlax lə-ḥkūmča, yā čmappīl ḥiməš ḏahəb.»"
          },
          {
            "lineNumber": "068",
            "textus": "068. ʕayn hōṯe čūṯ nčīžča, amelle: «nmappēx ḥiməš ḏahəb, bess battax čsaʕitinn nzuččenn b-baḥra.»"
          },
          {
            "lineNumber": "069",
            "textus": "069. aḳam appēle ḥiməš ḏahəb w aḳimunn w začčunn b-baḥra w ṯōle hanna l-ʕa ḥunōye."
          },
          {
            "lineNumber": "070",
            "textus": "070. amellun: «walla eppay xallef, ʕaža la xallef, xallifəl ḥiməš ḏahəb.»"
          },
          {
            "lineNumber": "071",
            "textus": "071. ōčem zʕōra, ṭaʕəl lanna semla w zalle."
          },
          {
            "lineNumber": "072",
            "textus": "072. hanik batte yzuččenne? začče ʕa payṯlə wzīra."
          },
          {
            "lineNumber": "073",
            "textus": "073. wzīra wōb iḳəʕ erraʕ ʕammičḥōtas hū w eččṯe."
          },
          {
            "lineNumber": "074",
            "textus": "074. ʕammamella: «ya ḥabīpči, yīb čirrīxa ḳalles, čūṯ minniš. emḥar bann nšattar aḥḥaḏ yḳawwminniš čīrax.»"
          },
          {
            "lineNumber": "075",
            "textus": "075. šammeʕ hōṯe ʕa ʕakkarō, ōz yinġub."
          },
          {
            "lineNumber": "076",
            "textus": "076. ōmar: «walla naxella p-ḥalal axsan ma nuxlenna p-ḥaram.»"
          },
          {
            "lineNumber": "077",
            "textus": "077. inḥeč m-ʕa ʕakkarō w ōče lə-ʕṣofra iḳəʕ, l-emmat infeḳ wzīra m-payṯe."
          },
          {
            "lineNumber": "078",
            "textus": "078. iʕber amella: «šattri wzīra nḳawwminniš.»"
          },
          {
            "lineNumber": "079",
            "textus": "079. «wrāx ex bax čḳawwminn?»"
          },
          {
            "lineNumber": "080",
            "textus": "080. amella: «čuʕnīš hašš, battiš čīrax felklə ḏrōʕa, minəpṣaṭ minniš wzīra.»"
          },
          {
            "lineNumber": "081",
            "textus": "081. ayṯ maṣəmrō rappin w taḳḳan w ḳatra bə-ḏwōṯa w ḳatra b-ruġrōya w ibəčlaš ḥōzeḳ."
          },
          {
            "lineNumber": "082",
            "textus": "082. amella: «xann baš čōčim. ayṯay ʕisər ḏahəb!»"
          },
          {
            "lineNumber": "083",
            "textus": "083. ṯalla ʕaġīrča appalle ʕisər ḏahəb."
          },
          {
            "lineNumber": "084",
            "textus": "084. ḳʕalla mtaxxla aġīrča aʕle: ḳawwmī xett ana! ḳawwmī xett ana!»"
          },
          {
            "lineNumber": "085",
            "textus": "085. amella: «ayṯāy ʕisər ḏahəb!»"
          },
          {
            "lineNumber": "086",
            "textus": "086. appalle xett ʕisər ḏahəb."
          },
          {
            "lineNumber": "087",
            "textus": "087. ḳatriṯ ṯarčinn b-ann maṣəmrō, ṭaʕəl ḥōle w zalle ʕa payṯe."
          },
          {
            "lineNumber": "088",
            "textus": "088. «mō iṯḳen ʕemmax ya ḥōnaḥ?»"
          },
          {
            "lineNumber": "089",
            "textus": "089. amellun: «walla eppay xallef, xallifəl irpiʕ ḏahəb.»"
          },
          {
            "lineNumber": "090",
            "textus": "090. w ḳawwull mčažarča w əḳʕōlun."
          },
          {
            "lineNumber": "091",
            "textus": "091. ṯōle wzīra, tōḳeḳ ʕal-anna ṯarʕa, tōḳeḳ, ču barnaš maḥref."
          },
          {
            "lineNumber": "092",
            "textus": "092. zōʕḳa mn-elġul: «nḳawwīma!»"
          },
          {
            "lineNumber": "093",
            "textus": "093. išw semla w isleḳ, ščḥann b-ōḥ ḥalōyṯa ḳtīran: «wrīš, mō ḳiṣṣṯiš?»"
          },
          {
            "lineNumber": "094",
            "textus": "094. amrōle: «čūb hačč šattrīčəl mḳawwmōna? la amrič bax čḳawwminn ḥetta nīrax?»"
          },
          {
            "lineNumber": "095",
            "textus": "095. iṯḳen ḏ̣ōḥek wzīra, fakkann, amella: «wrīš mō išḳal?»"
          },
          {
            "lineNumber": "096",
            "textus": "096. amrōle: «išḳal irpiʕ ḏahəb.»"
          },
          {
            "lineNumber": "097",
            "textus": "097. iṯḳen mšaʕʕella maʕ ḥalōyṯe, maʕ ṣafōyṯe."
          },
          {
            "lineNumber": "098",
            "textus": "098. amrōle: «la aktičče w la hanna, naḳril irpiʕ ḏahəb w zalle.»"
          }
        ]
      },
      {
        "text": "019. M_ŽYF Krunbe.txt",
        "contents": [
          {
            "lineNumber": "001",
            "textus": "001. wōṯ aḥḥaḏ īle eččṯa ušma krunbe."
          },
          {
            "lineNumber": "002",
            "textus": "002. zaʕeḳla: «yā krunbe!», šiməʕne aḥḥaḏ izək, ṯōle leʕla."
          },
          {
            "lineNumber": "003",
            "textus": "003. amella: «wrīš mō hanna ešma ti šammlīš biʕliš — krunbe?»"
          },
          {
            "lineNumber": "004",
            "textus": "004. amrōle: «lakōn mō battax čšamminn?»"
          },
          {
            "lineNumber": "005",
            "textus": "005. amella: «bann nšamminniš ešma, bess baš čapplīl xull ḳiršō ti ʕimmiš.»"
          },
          {
            "lineNumber": "006",
            "textus": "006. amrōle: «lōb aʕžbi ešma nmapplōx xull ḳiršō ti ʕimm. mō čbōʕ čšamminn?»"
          },
          {
            "lineNumber": "007",
            "textus": "007. amella.: «bann nšamminniš zēniddār.»"
          },
          {
            "lineNumber": "008",
            "textus": "008. hī šimʕaččil lanna ešma ti iḥəl — zēniddār —, ḳōyma mlaməlmōl lōṣ ṣīġṯa xulla sawa, w mamella: «ʕa šarṭa, lōb ṯōle biʕliš, izʕaḳ: krunbe! krunbe! awʕiš čaḥrif, ḥetta yiḏeʕ innu ušmiš zēniddār.»"
          },
          {
            "lineNumber": "009",
            "textus": "009. hanna šaḳell lann ḳiršō w yā īdakum."
          },
          {
            "lineNumber": "010",
            "textus": "010. ṯōle beʕla m-šoġla ʕrōba, zōʕeḳ: «krunbe! krunbe!»"
          },
          {
            "lineNumber": "011",
            "textus": "011. ču barnaš maḥref aʕle, amrulle šbabō: «wrāx la yīḳu mīṯa hōš šunīṯa.»"
          },
          {
            "lineNumber": "012",
            "textus": "012. išw semla w iḳlab, willa ḳaʕya elġul mapṣūṭ, amella: «wrēš mō ḳiṣṣṯiš?»"
          },
          {
            "lineNumber": "013",
            "textus": "013. amrōle: «ču čyaḏḏeʕ, ana mō ḳiṣəṯ? ana ču išəm krunbe.»"
          },
          {
            "lineNumber": "014",
            "textus": "014. «wrīš mō ušmiš?»"
          },
          {
            "lineNumber": "015",
            "textus": "015. «ana ušəm zēniddār. ṯōle aḥḥaḏ šammin w_applille xull ṣīġṯa ti ayba ġappaynaḥ.»"
          },
          {
            "lineNumber": "016",
            "textus": "016. ibəčlaš hanna zōʕeḳ w əmḳōṭar, amella: «walla la ntaššrell lōb blōta w ntaššrinniš w nintar b-ōt tunya. lōb ščaḥyiṯ xwōṯiš, ražīʕiṯ liʕliš, la ščaḥyiṯ xwōṯiš, bann nōčem ntayyer b-ōt tunya.»"
          },
          {
            "lineNumber": "017",
            "textus": "017. zalle mnə-blōta, infaḏ ʕa blōta ḥrīṯa willa nčḳalle eḥḏa, amrōle: «lina čōz?»"
          },
          {
            "lineNumber": "018",
            "textus": "018. amella: «ʕa žhannab.»"
          },
          {
            "lineNumber": "019",
            "textus": "019. amrōle: «wrāx čōz ʕa žhannab?»"
          },
          {
            "lineNumber": "020",
            "textus": "020. amella: «nōz ʕa žhannab, battiš mett?»"
          },
          {
            "lineNumber": "021",
            "textus": "021. amrōle: «taxīlax, lōb ḥmīčəl eppay w ʕayyez ḳiršō, bax čappēle xaržōyṯa.»"
          },
          {
            "lineNumber": "022",
            "textus": "022. amella: «ē, mina bann nappēle? ayṯāy ḥetta nšattarle! ōbuš nimbaḳḳarle ana. ayṯāy!»"
          },
          {
            "lineNumber": "023",
            "textus": "023. zlalla hōḏ, ayṯalle šobʕa ṯmōnya ḏahəb w ḳʕalla zōʕḳa ʕal-ann šbabō: «hanna ōz ʕa žhannab, ti batte yšattar mett l-ebre l-tiḏōye!»"
          },
          {
            "lineNumber": "024",
            "textus": "024. ibəčlaš mlaməlman hanna ḥarīma w mayṯyan b-ann ḳiršō mappalle."
          },
          {
            "lineNumber": "025",
            "textus": "025. žammaʕ akṯar m-ti ayṯann emʕa urəḥ, ōmar: «walla ōṯ ažann mn-ičəṯ baḥar. lōzim nrōžaʕ leʕla.»"
          },
          {
            "lineNumber": "026",
            "textus": "026. ṭaʕəl lanna ḳorʕa w isleḳ."
          },
          {
            "lineNumber": "027",
            "textus": "027. w hū ʕammallex, willa ṯōle sōblə blōta, willa išmeʕ b-anna ḥatīsa: «wrāx mina zalle?»"
          },
          {
            "lineNumber": "028",
            "textus": "028. amrulle: «isleḳ mn-ōxa.»"
          },
          {
            "lineNumber": "029",
            "textus": "029. «yfuḏ̣ḥell ḥarīmxun, mō čmažnūnin?»"
          },
          {
            "lineNumber": "030",
            "textus": "030. rixəpnis sūsča w abət rahṭa roḥle."
          },
          {
            "lineNumber": "031",
            "textus": "031. ʕayn hōṯe, ščiḥne ōṯ lḥīḳle, maḳʕell ḳorʕa ʕemmil ġappōna w mawḳef."
          },
          {
            "lineNumber": "032",
            "textus": "032. ṯōle hōṯe ʕamšaʕʕelle: «iḥmič mett_aḥḥaḏ m-ḥalōyṯe m-ṣafōyṯe w ʕemme ḳorʕa ṭʕīnle ʕa ḥaṣṣe?»"
          },
          {
            "lineNumber": "033",
            "textus": "033. amelle: «ē, iṯḳelle mett robʕiš šaʕṯa salleḳ mn-ōxa. arhēṭ! lōb arəhṭič člaḥeḳle, bess lōb battax čōče čirxeb ʕa sūsča ču člaḥeḳle."
          },
          {
            "lineNumber": "034",
            "textus": "034. bēl mič čōḳem reġra w čarnaḥ reġra w čōḳem iḏa w čarnaḥ īḏa, ʕa ruġrōx — hačč ṯarč riġər — člaḥeḳle ḳawwōm.»"
          },
          {
            "lineNumber": "035",
            "textus": "035. inəxtaʕ hōṯe, inḥeč m-ʕa sūsča, sčiləmnis sūsča hōṯe, šūl lanna ḳorʕa w irxeb, w hōṯe ʕammarheṭ ʕa ruġrōye."
          },
          {
            "lineNumber": "036",
            "textus": "036. rōžaʕ l-ʕal_eččṯe, amella: «ščaḥyiṯ ažann minniš baḥar», w ḳʕōlun rōžaʕ sawa w iṯḳen zaʕeḳla zēniddār."
          }
        ]
      },
      {
        "text": "020. M_MM Der König und der Bauer.txt",
        "contents": [
          {
            "lineNumber": "001",
            "textus": "001. b-zamōne ōṯ malka w əwzīra tarwīšin w allīxin, willa imreḳ ʕa fallōḥa."
          },
          {
            "lineNumber": "002",
            "textus": "002. fallōḥa ʕamrōḏi. ukkmin nōfeḏ r-rayšir rattṯa, mʕanni payṯil ʕatāba, ukkmiz zelle ʕa rattṯa, mʕanni payṯil ʕatāba."
          },
          {
            "lineNumber": "003",
            "textus": "003. mō ōmar malka l-wzīra? ōmar: «hanna činya mō ḳaḏ̣īṯe, yimken mapṣuṭ p-payṯe ḥetta ʕamʕannēl lanna ʕunnū. ḳō baḥ naḏifenne p-payṯa, niḥəm mō šaġəlṯe.»"
          },
          {
            "lineNumber": "004",
            "textus": "004. ḳōymin mamrill lanna fallōḥa: «čmaḳbel ḏ̣ayfō?»"
          },
          {
            "lineNumber": "005",
            "textus": "005. amellun: «ʕaža? mō hačxun?»"
          },
          {
            "lineNumber": "006",
            "textus": "006. amrulle: «anaḥ tarwišō.»"
          },
          {
            "lineNumber": "007",
            "textus": "007. amellun: «yā mīt ahla w sahla.»"
          },
          {
            "lineNumber": "008",
            "textus": "008. fakklə bhimōṯe w ṭaʕəl ḥōle w zalle hū w hinnun ʕa payṯa."
          },
          {
            "lineNumber": "009",
            "textus": "009. infaḏ ʕa payṯa willa eččṯa wayba hayyirōle mōya mōṣṭin."
          },
          {
            "lineNumber": "010",
            "textus": "010. ḳōmaṯ šulalle maʕəžna w aḳʕačče w ḳʕalla maššilōle ruġrōye w maššilōle ḏwōṯe, w hayərlalle waʕyōṯe w ġayyralle w hantzačče, willa šawwīya xett aḥəšmūṯa."
          },
          {
            "lineNumber": "011",
            "textus": "011. ḳōmaṯ šwalle aḥəšmūṯa ṭawwīle ʕarīḏ̣a lēle w əl-malka w lə-wzīra ʕa keləmṯil: «yā mīt ahla w sahla!»"
          },
          {
            "lineNumber": "012",
            "textus": "012. ḳʕōle mičwašwaš malka w wzīra: «m-ṭaybe hanna uxxmin nōfeḏ r-rayšir rattṯa mʕanni payṯil ʕatāba, maʕnōyṯa innu mapṣuṭ p-payṯe."
          },
          {
            "lineNumber": "013",
            "textus": "013. ḳōymin mwattʕille ṯēni yōma w ṭaʕnill ḥalayhun w zlillun ʕa mamlakṯa."
          },
          {
            "lineNumber": "014",
            "textus": "014. bōṯar exma yūm ḳōymin mšattrin roḥle yṯēle liʕlayhun, ṭaʕəl ḥōle w zelle."
          },
          {
            "lineNumber": "015",
            "textus": "015. amrulle: «baḥ nḥallfell eččṯax ʕal-ann eṯlaṯ ičči ti ġappi.»"
          },
          {
            "lineNumber": "016",
            "textus": "016. amelle: «yā malik iz-zamān, mō hanna ḥakya ti ʕačmaḥkēle? ana iččṯi fallōḥča, lā ḳōrya w la xōṯpa, berčil fallaḥō. ču čmaḳtrin čiḥḥun hačxun w hī, w lā ana nmaḳtar niḥḥ, ana w iččawōṯxun, liʔannu ana nʔummay w iččawōṯxun layyīfan.»"
          },
          {
            "lineNumber": "017",
            "textus": "017. amrulle: «yā sīt, anaḥ xann battaynaḥ, w xann aḥkinnaḥ w xann batte yiṯḳan.»"
          },
          {
            "lineNumber": "018",
            "textus": "018. amellun: «waḷḷa ʕa raʔyxun.»"
          },
          {
            "lineNumber": "019",
            "textus": "019. ḳōyem zelle mayṯēl eččṯe w mapplēlun, w mapplille hann eṯlaṯ ičč ti aybin ġappil malka."
          },
          {
            "lineNumber": "020",
            "textus": "020. šaḳellen w zelle."
          },
          {
            "lineNumber": "021",
            "textus": "021. hū w ōzi ʕa tarba, ōz ʕa payṯe, infaḏ l-nahra."
          },
          {
            "lineNumber": "022",
            "textus": "022. nahra ġammeḳ, ču ḥaylayhen ḥarīma ymurḳan."
          },
          {
            "lineNumber": "023",
            "textus": "023. batte yarəxpennen eḥḏa roḥəl eḥḏa w yawplennen ʕa šaṭṭa ʕa ṯēn ḳočra."
          },
          {
            "lineNumber": "024",
            "textus": "024. ḳōyem marxebəl awwal eḥḏa, hū ōz bā, infaḏ l-felkil nahra, ḳōyem mamella: «mō šaġəlṯiš, mō īš faṣlō barrītin, ḥetta malka akərhiš w applīl hašš?»"
          },
          {
            "lineNumber": "025",
            "textus": "025. amrōle: «yā sīt, ana nrōḥma.»"
          },
          {
            "lineNumber": "026",
            "textus": "026. amella: «šaġəlṯiš baṣiṭōy.»"
          },
          {
            "lineNumber": "027",
            "textus": "027. ḳōyem ḳaṭṭaʕla l-šaṭṭa, ṯēle šaḳell ḥrīṯa."
          },
          {
            "lineNumber": "028",
            "textus": "028. infaḏ lə-ḥrīṯa, ḏukkil infaḏ l-felkil nahra amella: «hašši mō šaġəlṯiš?»"
          },
          {
            "lineNumber": "029",
            "textus": "029. amrōle: «yā sīt, ana nrōḥma.»"
          },
          {
            "lineNumber": "030",
            "textus": "030. amella: «šaġəlṯa baṣiṭōy, xetti īš čitbīra.»"
          },
          {
            "lineNumber": "031",
            "textus": "031. mḳaṭṭaʕla ṯ-ṯēn ḳočra w mrōžaʕ šaḳell ti ṯēleṯ."
          },
          {
            "lineNumber": "032",
            "textus": "032. hū ōz, ḏukkil infaḏ l-felkil nahra, ḳōyem šaʕʕella ti ṯeleṯ: «hašši mō šaġəlṯiš, yaʕni mō ġappiš, mō ʕimmiš faṣlō barrītin, ḥetta akrīhliš malka?»"
          },
          {
            "lineNumber": "033",
            "textus": "033. amrōle: «yā sīt, ana nnōḳla ḥakya, nmafəsta. nšōmʕa mn-ōxa nmawpla l-ōxa, nšōmʕa mn-ellel nmawpla lə-ḥrīṯa, nmafəsta baynṯiš šaʕba.»"
          },
          {
            "lineNumber": "034",
            "textus": "034. amella: «hašši čūš čitbīra.» ḳōyem ḳalebla, mišwēla misti hanna nahra, šaḳella nahra."
          },
          {
            "lineNumber": "035",
            "textus": "035. ṭaʕəl ḥōle w zelle, šaḳell laṯinn ṯarč w zelle bōn ʕa payṯa."
          },
          {
            "lineNumber": "036",
            "textus": "036. infaḏ ʕa payṯa amella — l-ti ḥramōy — amella: «ʕaynay, bessi xulle metti w la čafinn niḥminniš! ti battiš hū nuġpu! in nʕapper ana mn-anna ṯarʕa, čimharrba mn-anna ṯarʕa, nʕapper mn-anna ṯarʕa, čimharrba mn-anna ṯarʕa, bess la čaffinn niḥminniš w ti battiš hū šūnu!»"
          },
          {
            "lineNumber": "037",
            "textus": "037. amrōle: «ʕayattil alō w ʕayattax tōbe, lōfaš nnōġpa w la nmišwa mett.»"
          },
          {
            "lineNumber": "038",
            "textus": "038. ṯōle l-ʕa ḥrīṯa, ti rōḥma, amella: «ʕaynay, xulle mitti w la čafinn niḥminniš! ti battiš hū šūnu! ana nʕōbar mn-anna ṯarʕa harrīb zbūniš mn-anna ṯarʕa, nʕōbar mn-anna harrbū mn-anna! bess la čaffinn niḥminniš.»"
          },
          {
            "lineNumber": "039",
            "textus": "039. amrōle: «tōbe ʕayattil alō w ʕayattax, lōfaš nmišwa mett ábatan ábatan.»"
          },
          {
            "lineNumber": "040",
            "textus": "040. čōbaṯ ḥrīṯa."
          },
          {
            "lineNumber": "041",
            "textus": "041. ḳʕōle, amrōle: «mō wayba mišwōx eččṯax?»"
          },
          {
            "lineNumber": "042",
            "textus": "042. amella: «iččṯi ana m-maṭwṯi ʕrōba yīb amṣiṭōl mōya, maššilōl ruġrōy, w yīb hayyirlōl aḥəšmūṯa w hayyirlōl waʕyōṯ, ḳōyma mġayyrōli w nḳaʕīl ana w hī, menna payṯil ʕatāba w minn payṯil ʕatāba, w xann nībin nmaḏ̣ḏ̣iyill ḥayōṯaḥ b-baṣṭa w bə-hnō.»"
          },
          {
            "lineNumber": "043",
            "textus": "043. amrōle: «w anaḥ la naffennax čīb aḥsan m-yōməč čōb hačč w eččṯax hōṯa.»"
          },
          {
            "lineNumber": "044",
            "textus": "044. iṯḳen ḳasmall lanna šoġla b-anna payṯa ʕa baʕḏ̣inn baʕḏ̣a."
          },
          {
            "lineNumber": "045",
            "textus": "045. eḥḏa maməṣṭa mōya ʕrōba w eḥḏa yīb ʕammišwōl aḥəšmūṯa w mhayərlōle waʕyōṯe."
          },
          {
            "lineNumber": "046",
            "textus": "046. iṯḳen masraḥ ʕa barrīya, iṯḳen ʕala ṭūl ʕamʕann."
          },
          {
            "lineNumber": "047",
            "textus": "047. ukkil min nōfeḏ l-awwalčil rattṯa mʕanni w ukkil min nōfeḏ l-axerčil rattṯa mʕanni."
          },
          {
            "lineNumber": "048",
            "textus": "048. iṯḳen ʕala ṭūl šawwīl īḏe ʕa ḥanke w īḏa ʕa kabōsča w ʕamʕann xull lanna imōma."
          },
          {
            "lineNumber": "049",
            "textus": "049. ḳōyem ṯēn ešna malka w wzīra mittarwšin w nōfḳin."
          },
          {
            "lineNumber": "050",
            "textus": "050. ōmar: «baḥ nzellaḥ niḥəm hanna ti applaḥlēle ḥarīma, niḥəm ex ḥayy hū w hinnun.»"
          },
          {
            "lineNumber": "051",
            "textus": "051. imreḳ iḳḏum mn-alkul ʕal_arʕa ti ʕamrōḏ bā willa ščaḥyunne ʕala ṭūl šawwīl_īḏe ʕa ḥanke w mʕann."
          },
          {
            "lineNumber": "052",
            "textus": "052. ōmar: «wrāx hanna mō šawwi xann? ex tapprannen? bayyan mapṣuṭ akṯar mn-awwalča.»"
          },
          {
            "lineNumber": "053",
            "textus": "053. ṯōlun leʕle, amrulle: «čmaḳbel ḏ̣ayfō, ya fallōḥa?»"
          },
          {
            "lineNumber": "054",
            "textus": "054. amellun: «nmaḳbel! yā mīt ahla w sahla bōnxun. čfaḏ̣ḏ̣lōn, nzellaḥ ʕa payṯa.»"
          },
          {
            "lineNumber": "055",
            "textus": "055. fakeklə bhimōṯa w zelle ʕa payṯa, willa miščaḥəl ḥarīma eḥḏa amṣiṭōl mōya w eḥḏa yīb šawwiyōl aḥəšmūṯa, w ayyiṯall waʕyōṯa w hayyirallun."
          },
          {
            "lineNumber": "056",
            "textus": "056. tuġray m-maṭwṯe mišlalle ruġrōye w šulalle hōḏ aḥəšmūṯa w ġayərlalle waʕyōṯe w ḳayyīman bē aḷḷa aḷḷa w yā mīt ahla w sahla w ḥayyīsan akṯar mn-ōṯa."
          },
          {
            "lineNumber": "057",
            "textus": "057. ḳōymin mičẓahīrin ʕa baʕḏ̣inn, amrulle: «anaḥ malka, w anaḥ wzīra, w ana beʕəl lann ṯarč ḥurman ti ayban ġappax. mō išwič? anik hormṯa hōṯa ti ṯēleṯ?»"
          },
          {
            "lineNumber": "058",
            "textus": "058. amelle: «yā sīt, ana w nōṯ ʕa tarba, ḳōmiṯ bann nmarrḳennen maʕ nahra."
          },
          {
            "lineNumber": "059",
            "textus": "059. arəxpiččil_awwal eḥḏa, amrilla: mō hašš šaġəlṯiš?"
          },
          {
            "lineNumber": "060",
            "textus": "060. amrōl: ana niḥrōmay."
          },
          {
            "lineNumber": "061",
            "textus": "061. amrilla: šaġəlṯiš baṣiṭōy, mittappra."
          },
          {
            "lineNumber": "062",
            "textus": "062. nʕōbar mn-anna ṯarʕa čimharrbōl naġəpṯiš mn-anna ṯarʕa, nʕōbar mn-anna, čimharrbōla m-ṯen ḳočra, bess la čaffinn niḥminniš. in ḥmiččiš, miʕnōyṯa nḳaṭilliš."
          },
          {
            "lineNumber": "063",
            "textus": "063. ḳōyma čōyba w mbaṭṭla činġub."
          },
          {
            "lineNumber": "064",
            "textus": "064. ṯill ʕa ḥrīṯa, amrilla: mō šaġəlṯiš hašš?"
          },
          {
            "lineNumber": "065",
            "textus": "065. amrōli ana w narxībla ʕa nahra w nmarreḳ: mō šaġəlṯiš hašš?"
          },
          {
            "lineNumber": "066",
            "textus": "066. amrilla xetti: nʕōbar mn-anna ṯarʕa čimharrbōl zbūniš mn-anna ṯarʕa, nʕōbar mn-anna čimharrbōle mn-anna. bess la čaffinn niḥminniš."
          },
          {
            "lineNumber": "067",
            "textus": "067. ṯinnaḥ l-ti ṯēleṯ, ana w nmarrīḳla šaʕʕličča."
          },
          {
            "lineNumber": "068",
            "textus": "068. amrōli: ana nnōḳla ʕa ḥakya, nmafəsṯa."
          },
          {
            "lineNumber": "069",
            "textus": "069. ščaḥyiča inne šaġəlṯa čitbīra iṣʕeb baḥar, ḳōmiṯ laḳḳḥičča b-nahra w čnīḥiṯ menna bil-marra."
          },
          {
            "lineNumber": "070",
            "textus": "070. w ṯōlen ačab hannen ḥarīma w əḳʕōlen exmič čḥammīllen ḥayyīsan adṯar mn-awwalča."
          },
          {
            "lineNumber": "071",
            "textus": "071. ʕaža la nīb nmapṣuṭ w ʕanimʕanni akṯar mn-awwalča?»"
          },
          {
            "lineNumber": "072",
            "textus": "072. ḳōyem malka amelle: «waḷḷa, nbayyen aʕlax raʔyax yaʕni maẓbuṭ, w čšōṭar w čkayyes, kayyes čīb wzīira ġappi.»"
          },
          {
            "lineNumber": "073",
            "textus": "073. ḳōyem mišwēle wzīra ġappe w ḳaʕyillun b-lizzīṯa w bə-nʕīma, w yawərxell ʕomrit ti šammīʕin."
          }
        ]
      },
      {
        "text": "021. M_FḲ Die böse Stiefmutter.txt",
        "contents": [
          {
            "lineNumber": "001",
            "textus": "001. wōṯ b-zamōne šaxṣa, w hanna šaxṣa zangīlay baḥar baḥar baḥar."
          },
          {
            "lineNumber": "002",
            "textus": "002. ġappe berča, ču ġappe ġayra."
          },
          {
            "lineNumber": "003",
            "textus": "003. yōma m-yumō m-meṯṯa mīṯaṯ — yā ḥarām — eččṯe."
          },
          {
            "lineNumber": "004",
            "textus": "004. aṣəf hū w berče baləḥḏinnun, w hōḏ berča ʕzīza aʕle baḥar baḥar."
          },
          {
            "lineNumber": "005",
            "textus": "005. bōṯar meṯṯa amrōle: «yā bāba, lōzem čayṯēḥ... čayṯ yaʕni eḥḏa ničsall ana w hī.»"
          },
          {
            "lineNumber": "006",
            "textus": "006. amella: «yā eppay, nmayṯīiš ḥōlča mʕaḏḏbōši w marəmrōši.»"
          },
          {
            "lineNumber": "007",
            "textus": "007. amrōle: «lā, nmičsallya ana w hī.»"
          },
          {
            "lineNumber": "008",
            "textus": "008. hōḏ ḳall mil čražžačče amella: laḳḳīṭ eḥḏa, ana nxaṭebla.»"
          },
          {
            "lineNumber": "009",
            "textus": "009. aḳam laḳḳṭaṯ hī eḥḏa, aḳam xaṭba hū w ayṯna."
          },
          {
            "lineNumber": "010",
            "textus": "010. hū īle ṭarša m-žamīʕ əl-ḥaywanāt, īle ʕizzō, īle ʕōna, īle ġamlō, īle m-xulle mett."
          },
          {
            "lineNumber": "011",
            "textus": "011. hanna ḏukkil ayṯna amella: «čūl wṣīṯa ġappiš, ču nbōʕ minniš mett illa ttarilīl salma.»"
          },
          {
            "lineNumber": "012",
            "textus": "012. amrōle: «ē, ʕa rayš mn-elʕel, salma čūṯ aġla menna barnaš salma ʕzīza baḥar hōḏi.»"
          },
          {
            "lineNumber": "013",
            "textus": "013. ḳʕōlun yarḥa iṯər ṯlōṯa, amella: «ana bann nsōfar. īl mišwōra, bann nsōfar, w hanna mōla summar, hann ḳiršō summūrin, w hanna xayra summar, w hann ʕaptō erraʕ mn-īḏxen. ti čbaʕalle ḥōḏ̣ar.»"
          },
          {
            "lineNumber": "014",
            "textus": "014. amrōle: «ē, la aḥfeḏ̣ alō ġayra!»"
          },
          {
            "lineNumber": "015",
            "textus": "015. hanna ṭaʕəl ḥōle, irxeb ʕa faras, yaʕni ʕa sūsča w zalle."
          },
          {
            "lineNumber": "016",
            "textus": "016. sōfar yarḥa, iṯər, alō maʕlem."
          },
          {
            "lineNumber": "017",
            "textus": "017. ḳōmaṯ hōḏ, mḳahhra menna, batta ttaffrenna."
          },
          {
            "lineNumber": "018",
            "textus": "018. ōṯ ʕapta amrōle: «alō yaffennax, bann nappēx ana ḳall mič čbōʕ, w čusəplīl salma ʕa barrīya, čnuxsenna w čayṯīl menna kuppōyṯil eḏma niščenne.»"
          },
          {
            "lineNumber": "019",
            "textus": "019. hanna ʕayn xann — hōb bisnīṯa atamōy — w la axəx bā."
          },
          {
            "lineNumber": "020",
            "textus": "020. ṯōle leʕla amella: «yā salma, ʕammamrōl ḥōlčiš xann ʕa xann, innu nuspinniš ʕa barrīya w nixsinniš w nayṯēla finžōnəl eḏma minniš.»"
          },
          {
            "lineNumber": "021",
            "textus": "021. amrōle: «alō yaffennax lakōn, hōḏi ma zāl anwaṯ aʕəl, lōfaš ḥōlla miʕəl. yā sammōl... ču ōz čaffinn ṭōba. bax ttapprinn hačč!»"
          },
          {
            "lineNumber": "022",
            "textus": "022. amella: «ē! lamlīm ġarḏ̣ōš w lamlīm waʕyōṯiš w šḳūl ḳass ḳiršō w ayṯay nuspinniš ʕa mett blōta ġayrib blōta!»"
          },
          {
            "lineNumber": "023",
            "textus": "023. ḳōyma hōḏi, mḏ̣abəḏ̣bōl waʕyōṯa w ḏ̣ōppa ḳass ḳiršō w ṯyōla."
          },
          {
            "lineNumber": "024",
            "textus": "024. mamella: «emḥar nōz nuspenna,» l-ḥōlča."
          },
          {
            "lineNumber": "025",
            "textus": "025. rōxpa roḥle ʕal-ōs sūsča w marəhṭin b-ōb barrīya."
          },
          {
            "lineNumber": "026",
            "textus": "026. másalan hōxa maʕlūla, lina nōfḏin? — l-ḳuṭayfe."
          },
          {
            "lineNumber": "027",
            "textus": "027. p-ḳuṭayfe amrōle: «bess, hōxa čmaḥḥīčəl ana.»"
          },
          {
            "lineNumber": "028",
            "textus": "028. aḥḥča p-ḳuṭayfe."
          },
          {
            "lineNumber": "029",
            "textus": "029. hōḏ ʕemmlə ʕrōba aṣəfnaṯ xann, ḥōsaṯ hann, ščaḥyaṯ šunīṯa xčōr."
          },
          {
            "lineNumber": "030",
            "textus": "030. hōx xḥčōrča ḳaʕya ʕemmil ġappōna xanni w laṭṭīya."
          },
          {
            "lineNumber": "031",
            "textus": "031. ṯalla leʕla, amrōla: «massīki bil-xēr, yā ḥōlč! ex čība? ppaʕlō čmapṣūṭ.»"
          },
          {
            "lineNumber": "032",
            "textus": "032. ʕaynaṯ l-ōb bisnīṯa, ščḥačča ġaribōy, amrōla: «alō yabəṣṭinniš ya ḥabīpči!»"
          },
          {
            "lineNumber": "033",
            "textus": "033. amrōla: «alō yaffinniš, ana ġarīpča w čūl ḏokkṯa niḏmux. lōb čmaḏəmxōl ġappiš?»"
          },
          {
            "lineNumber": "034",
            "textus": "034. amrōla: «ē, ahla w sahla b-lipp w b-ʕaynōy, ahla w sahla bīš ya ḥabīpči.»"
          },
          {
            "lineNumber": "035",
            "textus": "035. aspačča w zlalla leʕla."
          },
          {
            "lineNumber": "036",
            "textus": "036. hōš šunīṯa īla ebra — rōʕya. ʕamrōʕ ṭarša."
          },
          {
            "lineNumber": "037",
            "textus": "037. hōḏ ʕillaṯ šunīṯa, ču ġappa barnaš."
          },
          {
            "lineNumber": "038",
            "textus": "038. ʕibraṯ ʕal-anna bayṯa, ḳʕalla xanšōle, ḳʕalla lammōle, īla ḳalles mužlīṯa ažəllalla, īla ḳalles waʕyōṯa sawilalla."
          },
          {
            "lineNumber": "039",
            "textus": "039. ščḥaččil lōb bisnīša šōṭra."
          },
          {
            "lineNumber": "040",
            "textus": "040. ṯōle ebra ʕrōba, amella: «nbayyen ġappiš ḏ̣ayfṯa.»"
          },
          {
            "lineNumber": "041",
            "textus": "041. amrōle: «ē, waḷḷa ġapp ḏ̣ayfṯa.»"
          },
          {
            "lineNumber": "042",
            "textus": "042. hōḏ bisnīṯa, yōma iṯər ṯlōṯa, ščḥaččil lōb bisnīṯa šōṭra, amrōla: «ana aʕžbīšən w ču nnaffīḳa miʕliš.»"
          },
          {
            "lineNumber": "043",
            "textus": "043. aḥəklalla ḳaḏ̣īṯa mō hī."
          },
          {
            "lineNumber": "044",
            "textus": "044. amrōla yaʕni: «mō ḳiṣṣṯiš hašš?»"
          },
          {
            "lineNumber": "045",
            "textus": "045. amrōla: «ḳiṣəṯ īl ḥōlča w išwaṯ bī xann ʕa xann, w ana zōʕiṯ čḳuṭlinn, ttaffriṯ b-ōt tunya yaʕni.»"
          },
          {
            "lineNumber": "046",
            "textus": "046. amrōla: «ē, ḳʕāš ġapp hōxa!»"
          },
          {
            "lineNumber": "047",
            "textus": "047. ḳʕalla, bōṯar exma yūm amrōl_ebra: «yā ḥabībi, ču čšōmaʕ min, nxaṭəblēx hōb bisnīṯa. ʕaynelā mil ḥalya w ʕaynēla mō rečba w manẓūm.»"
          },
          {
            "lineNumber": "048",
            "textus": "048. amella: «ē!»"
          },
          {
            "lineNumber": "049",
            "textus": "049. ḳōymin hann mxaṭəblōl ebra."
          },
          {
            "lineNumber": "050",
            "textus": "050. zlillun yumō, ṯyillun yumō, mōyṯa xčōrča."
          },
          {
            "lineNumber": "051",
            "textus": "051. ḳōyma hī, másalan bōṯar meṯṯa mayṯya awwal ebra w ṯēn ebra w ṯēleṯ ebra."
          },
          {
            "lineNumber": "052",
            "textus": "052. ṯēle... atar mrōžaʕ maržūʕaḥ l-mōn? mrōžaʕ maržūʕaḥ l-ōbu."
          },
          {
            "lineNumber": "053",
            "textus": "053. ōbu ṯōle m-safra, ḳōyma hōṯa bōṯar mil zlōla salma, mayṯa..."
          },
          {
            "lineNumber": "054",
            "textus": "054. ṯəle ʕapta — la amrillax innu aḥḥaḏ nōš aḥḥaḏ! — mrōžaʕ leʕla."
          },
          {
            "lineNumber": "055",
            "textus": "055. miščaḥ arənba b-barrīya, naxesla w mʕappēl ḳannīnča eḏma w šaḳəllēl ḥōlča, mamella: «čfaḏ̣ḏ̣āl!»"
          },
          {
            "lineNumber": "056",
            "textus": "056. ḳōyma hōṯa šaṯyōla w mamrōle: «ysallmeḏḏ ḏwōṯax!»"
          },
          {
            "lineNumber": "057",
            "textus": "057. amrōle: «alō yaffennax, batt kabša nnuxsenne hōxa.»"
          },
          {
            "lineNumber": "058",
            "textus": "058. mayṯēla kabša, w ṯyōla mkaffnōle w msawiyōle w ḥōfra misti ḏōrča ḳabra w mišwōl lanna kabša bē, w mišwōle w mṣawwnōle w fiḏ̣ḏ̣a w mraṣtʕōle w mhantzōle w wartō w xulle mett kuḥkulle, yaʕni mett mraččab, w mxassya atar mō hī? — ikkum.»"
          },
          {
            "lineNumber": "059",
            "textus": "059. ṯēle ōbu m-safra, nōḥča hōḏ misčaḳəblōle. mxassya ikkum, misčaġreb hū, mamella: «ʕžīpča, ʕaya čxassya ikkum?»"
          },
          {
            "lineNumber": "060",
            "textus": "060. amrōle: «ču ḥayl naḥkēx.»"
          },
          {
            "lineNumber": "061",
            "textus": "061. «ṭayyeb mallī mō ōṯ! mīṯaṯ salma?»"
          },
          {
            "lineNumber": "062",
            "textus": "062. amrōle: «hačč amrič. mīṯaṯ — wlī aʕli — w lā affiṯ ḥkīma ġayr ayṯičče yḥakkmenna, w ana baḥar ačəʕbiṯ aʕla w bōṯar axerča amril alō infaḏ.»"
          },
          {
            "lineNumber": "063",
            "textus": "063. amella: «ma zāl amril alō nisčaʕrḏ̣enne.»"
          },
          {
            "lineNumber": "064",
            "textus": "064. ukkil yōma nōḥeč ʕṣofra mṣallēla m-misti ḏōrča w zelle."
          },
          {
            "lineNumber": "065",
            "textus": "065. aḳam amerr raʕwōṯa: «battxun čḥarrmun wala ayya ṭarša yaʕni yiṭʕun w hann awwal b-awwal hanna ṭarša yḥassel mnə-ṭbīʕče wala ṭarša yiṭʕun bnawb bnawb bnawb, čmunʕun yaʕni.»"
          },
          {
            "lineNumber": "066",
            "textus": "066. ražiʕinnaḥ l-ʕa salma."
          },
          {
            "lineNumber": "067",
            "textus": "067. salma bōṯar mil ayṯaṯ ṯlōṯa arpʕa ibər amrōl beʕla: «yā ġabrōna, ana īi p-xōṭra nzill niṭṭamman maʕ tiḏōy, mō iṯḳen p-ḥalōyṯil eppay.»"
          },
          {
            "lineNumber": "068",
            "textus": "068. amella: «ē, zīš!»"
          },
          {
            "lineNumber": "069",
            "textus": "069. atar b-awwalča la ōṯ, la makinyōṯa wala ōṯ mett."
          },
          {
            "lineNumber": "070",
            "textus": "070. īlun ḥmōra izʕur xann, ʕappaččil lann ṭiflō b-anna xorža w hī rixpaṯ xetti."
          },
          {
            "lineNumber": "071",
            "textus": "071. zallun asraḥ, mett allex mett hanna, asraḥ."
          },
          {
            "lineNumber": "072",
            "textus": "072. hī w allīxa b-ōb barrīya, čūṯ meṯṯa baʕʕīḏa maʕ baʕḏ̣innun, imṭaṯ, iḥmaṯ awwal rōʕya, rōʕyil ʕōna."
          },
          {
            "lineNumber": "073",
            "textus": "073. baḳḳračče hī, imṭaṯ leʕle, amrōle: «yā rōʕyil ʕizzō» — baḥ naḥək xulla p-siryōn —, «yā rōʕyil ʕizzō, alō yaffennax, appīl ġaḏya izʕur l-anna ṭefla zʕōra.»"
          },
          {
            "lineNumber": "074",
            "textus": "074. amella: «w ḥayyis salma w ʕizzīṯəs salma, w m-yōməz zlalla salma, la ḥminnaḥ yaʕni ġḏō zʕūrin.»"
          },
          {
            "lineNumber": "075",
            "textus": "075. ḳaṭṭʕaṯ, xett ḥmačče, rōʕyil ʕōna, amrōle: «alō yaffennax, zappill mett xarōfa izʕur l-anna ṭefla zʕōra.»"
          },
          {
            "lineNumber": "076",
            "textus": "076. yaʕni hī ḳaṣtan ʕammōmra xann, čūb innu xann, ḥammiyōlun čūṯ mett."
          },
          {
            "lineNumber": "077",
            "textus": "077. amella: «w ḥayyis salma w ʕizzīṯəs sālma, m-yōməz zlalla salma la ḥminnaḥ xarufō.»"
          },
          {
            "lineNumber": "078",
            "textus": "078. ḳaṭṭʕaṯ ʕa rōʕyil ḳinyōna xett, amrōle: «ču ġappax mett ʕakkūša izʕur čapplīl, nzubənlēl lann ṭiflō?»"
          },
          {
            "lineNumber": "079",
            "textus": "079. amella: «w ḥayyis salma w ʕizzīṯəs salma, m-yōməz zlalla salma la ḥminnaḥ wala ʕakkūša izʕur.»"
          },
          {
            "lineNumber": "080",
            "textus": "080. nafḏaṯ ʕal-ōb blōta hōḏ, zlalla tuġray ʕa ḏōrčit tiḏōya."
          },
          {
            "lineNumber": "081",
            "textus": "081. taḳḳaččil lanna ṯarʕa — nifḳaṯ ḥōlča amrōla: «mō battiš?»"
          },
          {
            "lineNumber": "082",
            "textus": "082. amrōla: «anaḥ m-zibnō nībin yaʕni stiḳō l-anna payṯa, w ču nimbaḳḳrin ġayre.»"
          },
          {
            "lineNumber": "083",
            "textus": "083. amrōla: «hōš mōrəl payṯa čūb, w anaḥ ču nimsčaḳəblin ḏ̣ayfō.»"
          },
          {
            "lineNumber": "084",
            "textus": "084. amrōla: «laʔ, baš čiščaḳbil ḏ̣ayfō! anaḥ hōxa nlayyīfin niḳʕēḥ.»"
          },
          {
            "lineNumber": "085",
            "textus": "085. ʕōbra b-ižbāri yaʕni, ʕōbra w ḳaʕyōla, ḳaʕyillun hann ṭiflō xann ḥōysin; ṯēle ōbu."
          },
          {
            "lineNumber": "086",
            "textus": "086. ṯēle ōbu, miščaḥəl lann ṭiflō, minəpṣaṭ bōn: «ahla w sahla, ahla w sahla b-ōḏ̣ ḏ̣ayfṯa.»"
          },
          {
            "lineNumber": "087",
            "textus": "087. atar hī ġamġīma xann ha, yaʕni ču bayyen mnə-ffōya mett."
          },
          {
            "lineNumber": "088",
            "textus": "088. ḳʕalla hōḏ, ḳʕōlun ṭiflō, ext — ṣubḥān aḷḷāh — innu eḏma mōḥen yaʕni."
          },
          {
            "lineNumber": "089",
            "textus": "089. hann ṭiflō maniṭṭin ʕa xaffōṯəl žittun yaʕni w hū riḥmannun baḥar baḥar riḥmannun w riḥəml_ōš šunīṯa."
          },
          {
            "lineNumber": "090",
            "textus": "090. hōṯa nḳahraṯ, amrōla: «ḏ̣ūb bnōš! mō čappiyōlun ʕa ffayhun, ʕaya čižliḳōlun xull lanna?»"
          },
          {
            "lineNumber": "091",
            "textus": "091. amrōla: «ču mšaʕʕel, ʕala kull ḥāl ču nḥammīya ġappayxun ṭiflō, affanxun čičrawəḥnun m-ṭiflō ḳalles!»"
          },
          {
            "lineNumber": "092",
            "textus": "092. w hū amella: «taššrann taššrann! ʕaža ḥetta yiḳʕullun? laʔ, ana nmapṣuṭ baḥar baḥar nmapṣuṭ bil-lēlya bōn.»"
          },
          {
            "lineNumber": "093",
            "textus": "093. amrōle: «nḥammīya ġappayxun čūṯ ġayr hačč w hōḏ xčōrča. čḳaʕyin w la īlxun ṭefla, la īlxun berča, la īlxun metti, w erraʕ ġappayxun ḳabra nḥammīya. mō īlxun?»"
          },
          {
            "lineNumber": "094",
            "textus": "094. amrōla hī: «mō battiš b-anna ḥatīsa? ču lzīmliš hanna ḥatīsa čaḥkinnu.»"
          },
          {
            "lineNumber": "095",
            "textus": "095. amrōla: «laʔ, yaʕni aḥḥaḏ mšaʕʕel, ʕaya ḥetta la yšaʕʕel?»"
          },
          {
            "lineNumber": "096",
            "textus": "096. amella: «waḷḷa ču ḥayl naḥkīš.»"
          },
          {
            "lineNumber": "097",
            "textus": "097. ḳʕōle maḥəklēla ḳeṣṣṯa."
          },
          {
            "lineNumber": "098",
            "textus": "098. amrōle hī: «akīd yaʕni — ya ḥarām — hōxa innu čiḳbirilla?»"
          },
          {
            "lineNumber": "099",
            "textus": "099. amrōla: «ē, akīd hōxa!»"
          },
          {
            "lineNumber": "100",
            "textus": "100. amrōle: «w berčax yaʕni mō ʕulōmča, mō čūb ʕulōmča, mō...»"
          },
          {
            "lineNumber": "101",
            "textus": "101. hū exti... yaʕni čfaṯṯaḥ leppe xann, amelle ʕaḳle mō ḳaḏ̣īṯa, amella: «berči mašəphōš, mašəphōl ʕaynōš.»"
          },
          {
            "lineNumber": "102",
            "textus": "102. ḳōmaṯ hōḏ, šalḥaččil waʕyōṯa w bayynaččil baʕḏ̣a w_amrōle: «ana berčax! zkān ṣadʔet l-wālde ana berčax!»"
          },
          {
            "lineNumber": "103",
            "textus": "103. amrōla: «lā — baʕʕīḏča — čimḏikkla! čūb berče!»"
          },
          {
            "lineNumber": "104",
            "textus": "104. amrōla: «ana berče!»"
          },
          {
            "lineNumber": "105",
            "textus": "105. hanna ex ti... yaʕni našḳa, ḳamṭa w ḳʕōle našeḳla xanni w črawḥan bā."
          },
          {
            "lineNumber": "106",
            "textus": "106. ḏimxaṯ hōṯe lēlya."
          },
          {
            "lineNumber": "107",
            "textus": "107. aṣbaḥ. čaṣəpḥun p-ṭōpṯa ppaʕlō."
          },
          {
            "lineNumber": "108",
            "textus": "108. aḳa ʕṣofra, ayṯ šaġġalō, baḥšul lanna ḳabra."
          },
          {
            "lineNumber": "109",
            "textus": "109. baḥšull ḏorča, iščaḥ kabša mkaffan, w čūb la berče w la mett."
          },
          {
            "lineNumber": "110",
            "textus": "110. ḳōye m-ḳahre menna, mō batte yišw bā?"
          },
          {
            "lineNumber": "111",
            "textus": "111. b-awwalča la wōṯ, la šnōḳa w la mett w la mettūṯa."
          },
          {
            "lineNumber": "112",
            "textus": "112. īle sūsča, aṣəhna iṯər yūm w ḳatra p-ḥabla lōḏ šunīṯa w allxa bə-blōta xulla sawa, ḥetta ommṯa yičʕažžbun bā, ʕa faṣlə šwačče yaʕni."
          },
          {
            "lineNumber": "113",
            "textus": "113. w ʕōwet, ṭappil berče w lə-bnōya, w ayṯnil ḥaṯne w ḳʕōlun hinn w hū."
          }
        ]
      },
      {
        "text": "022. M_ŽYF Wie die Holzsammler die Königstochter heiratete.txt",
        "contents": [
          {
            "lineNumber": "001",
            "textus": "001. yalla. wōṯ aḥḥaḏ šappa mn-ann ti ḥalyin."
          },
          {
            "lineNumber": "002",
            "textus": "002. ukkil yōma zelle ʕal-ōb barrīya, mayṯ farəṯlə ḏlūḳa ʕa ḥaṣṣe w ṯēle."
          },
          {
            "lineNumber": "003",
            "textus": "003. ḥimne aḥḥaḏ, ašfeḳ aʕle, amelle: «wrāx ʕaya ya ibri ʕaṭṭōʕen ʕa ḥaṣṣax hačč?»"
          },
          {
            "lineNumber": "004",
            "textus": "004. amelle: «ē, ču ʕimm nizbun ḥmōra.»"
          },
          {
            "lineNumber": "005",
            "textus": "005. amelle: «lōb zabnillax ḥmōra, čimbaṭṭel čiṭʕun ʕa ḥaṣṣax?»"
          },
          {
            "lineNumber": "006",
            "textus": "006. amelle: «e!»"
          },
          {
            "lineNumber": "007",
            "textus": "007. zabelle ḥmōra w mapplēle."
          },
          {
            "lineNumber": "008",
            "textus": "008. ḳōye hanna, zelle ʕal-ōb barrīya w mibəčlaš rahṭa."
          },
          {
            "lineNumber": "009",
            "textus": "009. mišw ṭaʕna w mišw fartṯa ʕa ḥaṣṣe."
          },
          {
            "lineNumber": "010",
            "textus": "010. ṯēle minčḳēle: «wrax ibri, ana la amrillax la čiṭʕun ʕa ḥaṣṣax?»"
          },
          {
            "lineNumber": "011",
            "textus": "011. amelle: «ču mʕayyīl ṭaʕənlə ḥmōra!"
          },
          {
            "lineNumber": "012",
            "textus": "012. amelle: «nōz nizbollax aḥḥaḏ ḥrēna.»"
          },
          {
            "lineNumber": "013",
            "textus": "013. ḳōyem zabelle ḥmōra ḥrēna, šaḳḳellun w zelle."
          },
          {
            "lineNumber": "014",
            "textus": "014. mibəčlaš šoġla, yalla yalla, mišw iṯər ṭaʕən w mišw fartṯa ʕa ḥaṣṣe."
          },
          {
            "lineNumber": "015",
            "textus": "015. ṯēle miščaḥle xett xann: «wrāx, ya ḥabībi ya ʔayni, ana zabnillax iṯər ḥmōr ḥetta la čiṭʕun ʕa ḥaṣṣax!»"
          },
          {
            "lineNumber": "016",
            "textus": "016. amelle: «ē, ču ʕamʕayyill!»"
          },
          {
            "lineNumber": "017",
            "textus": "017. zballe ḥmōra ḥrēna, iṯḳen ṯlōṯa. zalle ʕal-ōb barrīya w ibəčlaš rahṭa, išw ṯlōṯa ṭaʕən, w išw fartṯa ʕa ḥaṣṣe."
          },
          {
            "lineNumber": "018",
            "textus": "018. ṯōle ḥimne, amelle: «wrāx, aṣbaḥ čuppax ʕaḳla hačči mbayyan aʕlax. appillax ṯlōṯa ḥmōr w čzellax čiṭʕun ʕa ḥaṣṣax?»"
          },
          {
            "lineNumber": "019",
            "textus": "019. amelle: «xalaṣ, lōfaš nṭōʕen ʕa ḥaṣṣ.»"
          },
          {
            "lineNumber": "020",
            "textus": "020. šaḳəl lann əḥmarō w zalle, m-čaʕbe aġreḳ ʕa ḥaṣṣlə ḥmōra — isḳaṭ."
          },
          {
            "lineNumber": "021",
            "textus": "021. ōmar: «ya ḥarām əš-šūm, hanna ḏmōxa batte ḥmōra.»"
          },
          {
            "lineNumber": "022",
            "textus": "022. nōḥeč m-ʕa ḥmōra w mtaššarle."
          },
          {
            "lineNumber": "023",
            "textus": "023. allex ḳass əḥrīṯa, willa iḥəm zīza ʕamtaḥḥpell lanna xann, orḥa sōleḳ orḥa sōḳeṭ."
          },
          {
            "lineNumber": "024",
            "textus": "024. ōmar: «ya ḥarām, hanna ʕamṭōʕen ʕa ḥaṣṣe, bann napplēle hanna ḥmōra ḥrēna.»"
          },
          {
            "lineNumber": "025",
            "textus": "025. aḳam applēle."
          },
          {
            "lineNumber": "026",
            "textus": "026. ḳalles ḥrīṯa iḥəm ḥarḏōna, isleḳ ʕa šīra, azaʕ menne, tarkal. ōmar: «ya ḥarām, hanna batte ḥmōra.»"
          },
          {
            "lineNumber": "027",
            "textus": "027. ḳōyem, taššarəl lann ḥmarō w zelle mišw fartṯa ʕa ḥaṣṣe w ṯēle."
          },
          {
            "lineNumber": "028",
            "textus": "028. ṯēle minčḳēle hanna ti iġən, amelle: «wrāx ya ibri, anik əḥmarō?»"
          },
          {
            "lineNumber": "029",
            "textus": "029. amelle: «waḷḷa ḳaḏ̣īṯa bēla bēla. ḏmōxa laḥəḳ, applille ḥmōra, w zīza ḥmičče ʕamtarkal, ašəfḳiṯ aʕle applille ḥmōra, w ḥarḥōna applille ḥmōra.»"
          },
          {
            "lineNumber": "030",
            "textus": "030. aṣfen hōṯe — azʕel menne — amelle: «ču čzellax, ōṯ berčil malka, ti mḥakēla ḥukīṯa w maḥərfa aʕle xaṭbōle, w lōb la aḥərfaṯ aʕle ḳaṭəʕlōle rayše."
          },
          {
            "lineNumber": "031",
            "textus": "031. amelle: «ē, bann nzill.»"
          },
          {
            "lineNumber": "032",
            "textus": "032. ṭaʕəl ḥōle hanna w mšaʕʕel ʕa ġayrlə blatō."
          },
          {
            "lineNumber": "033",
            "textus": "033. zalle willa hann rayšō ṣfīfin."
          },
          {
            "lineNumber": "034",
            "textus": "034. šaʕʕel aḥḥaḏ, amelle: «wrāx, allax b-anna hamma, kīlo biṣlō bə-frang.»"
          },
          {
            "lineNumber": "035",
            "textus": "035. šaʕʕell əḥrēna, amelle: «kīlo nšīfa b-iṯər w felke.»"
          },
          {
            "lineNumber": "036",
            "textus": "036. tōr aḥḥaḏ amelle: «ṯāx, bann nšuḳlennax!»"
          },
          {
            "lineNumber": "037",
            "textus": "037. šaḳle w zalle. «mō?»"
          },
          {
            "lineNumber": "038",
            "textus": "038. amelle: «ana bann naffenna čaḥək!»"
          },
          {
            "lineNumber": "039",
            "textus": "039. išw aʕle šahtō w iʕber."
          },
          {
            "lineNumber": "040",
            "textus": "040. aḳam aḥəklēla hōḏ ḥukīṯa exmil aḥəklaḥla mn-awwalča, amella: «w mō misčōhal hanna?»"
          },
          {
            "lineNumber": "041",
            "textus": "041. amrōle: «misčōhal ḳṭōʕər rayše!»"
          },
          {
            "lineNumber": "042",
            "textus": "042. aḳa zaḳḳfulle xullun, inne: «aḥkaṯ berčil malka, aḥkaṯ berčil malka! yalla ayṯōn... šuḳlunnē ʕa ḥammōma!»"
          },
          {
            "lineNumber": "043",
            "textus": "043. šaḳlunne ʕa ḥammōma w batte yṯēle... w hōḏ berčil malka batte hī ebərlə wzīra, w hī ču batta ebərlə wzīra."
          },
          {
            "lineNumber": "044",
            "textus": "044. šwaččil lōm muʕžazīṯa ḥetta čičnažž mn-ebr əwzīra. ṯōle ebr əwzīra, amelle: «hann ḥiməš ḏahəb, w zēx ḳʕāx p-ḳahwe hač, w ana nzill b-ḏokkṯax bil-lēlya!»"
          },
          {
            "lineNumber": "045",
            "textus": "045. ="
          },
          {
            "lineNumber": "046",
            "textus": "046. hanna ḥiməl ḥiməš ḏahəb, šaḳlann w zalle ḳʕōle b-ōḳ ḳahwe."
          },
          {
            "lineNumber": "047",
            "textus": "047. ʕemmil mōn šaww maʕrūfa atar hanna fḳīra? ʕemmlə ḏmōxa w əz-zīza w əl-ḥarḏōna."
          },
          {
            "lineNumber": "048",
            "textus": "048. ižčmaʕ ʕemmil baʕḏ̣inn, amrull baʕḏ̣inn: «yalla, hanna stīḳaḥ, lōzim nnažženne.»"
          },
          {
            "lineNumber": "049",
            "textus": "049. yalla, aḳam m-maṭwṯil ebr əwzīra ṯ-ṯarʕa iʕber bē ḏmōxa, laḳḳḥe b-arʕa."
          },
          {
            "lineNumber": "050",
            "textus": "050. ṯōle zīza, iṯḳen iʕber p-ṭīẓe w ibəčlaš šōḥeṭ."
          },
          {
            "lineNumber": "051",
            "textus": "051. ṯōle ḥarḏōna ibəčlaš mzayyell lann xuṯlō."
          },
          {
            "lineNumber": "052",
            "textus": "052. hōṯa, berčil malka, tappaṯ ʕa ffōya lə-ʕṣofra."
          },
          {
            "lineNumber": "053",
            "textus": "053. aḳa ebr əwzīra, ḥiməl lōḥ ḥalōyṯa xann, čūle illa ṭaʕəl ḥōle w išmaṭ, yalla ʕa ḥammōma."
          },
          {
            "lineNumber": "054",
            "textus": "054. ḳbīrle xafna, zalle axal."
          },
          {
            "lineNumber": "055",
            "textus": "055. hōṯe iḳəʕ p-ḳahwe, ṯōle ṯēn lēlya xett, amelle: «hann ḥiməš ḏahəb ḥrōn, w zēx ḳʕāx p-ḳahwe!»"
          },
          {
            "lineNumber": "056",
            "textus": "056. zelle — nifšil ʕamalōyṯa —, isḳaṭ b-ōḏ_arʕa, haṯinn ščaġlušš šoġlun."
          },
          {
            "lineNumber": "057",
            "textus": "057. mō batte yišw hanna? zalle ṯēn yōma l-ʕa nažžōra, amelle: «battax čisčaxraʕəl metti, yīb iṭər, ḥetta čišwlīl p-ṭīẓ, la naḳtar...»"
          },
          {
            "lineNumber": "058",
            "textus": "058. la yaḳtar... amelle: «ē!» — la čḏ̣aḥḥkunnaḥ! —"
          },
          {
            "lineNumber": "059",
            "textus": "059. zalle, ayṯ šaḳəfṯilə blastīk w taḳḳlēle p-ṭīẓe, amelle: «zēx!»"
          },
          {
            "lineNumber": "060",
            "textus": "060. zelle hōṯe, xett mappēl lanna ġabrōna ḥiməš ḏahəb, zelle ʕa ḳahwe."
          },
          {
            "lineNumber": "061",
            "textus": "061. ṯēle ḏmōxa, iʕber bē, aṭaž b-ōḏ_arʕa."
          },
          {
            "lineNumber": "062",
            "textus": "062. ṯēle zīza — čūṯ ṭarba! zalle l-ʕa ḥarḏōna amelle: «mō ḳeṣṣṯa?»"
          },
          {
            "lineNumber": "063",
            "textus": "063. amelle: «čaʕnēx hačč!»"
          },
          {
            "lineNumber": "064",
            "textus": "064. ōṯ ṣaḥəl tutun, ġaṭeṭəḏ ḏenpe m-mōya w lačečle, w mišwlēle lə-wzīra m-manəxrōye."
          },
          {
            "lineNumber": "065",
            "textus": "065. ibəčlaš ʕōṭeš. ʕōṭeš ḥetta ṭalaʕ l-xazūʔ w ibəčlaš miščaġlin."
          },
          {
            "lineNumber": "066",
            "textus": "066. ṯalla emma: «wrīš mō hōḳ ḳeṣṣṯa hōḏ?»"
          },
          {
            "lineNumber": "067",
            "textus": "067. ommṯa amrulla: «laʔ laʔ, hanna battaḥ nḳallʕenne, yalla ayṯōn ebər...»"
          },
          {
            "lineNumber": "068",
            "textus": "068. aḳa ebr əwzīra išmaṭ. zallun, amrulle: «ṯāx battaḥ n...»"
          },
          {
            "lineNumber": "069",
            "textus": "069. amrōlun: «taxlayxun, affōn ti ḥōr yṯēle, w ebr əwzīra ču batt hū!»"
          },
          {
            "lineNumber": "070",
            "textus": "070. aḳam malka, ōmar: «waḷḷa bann niḏʕell ḳeṣṣṯil lanna šappa mō hū.»"
          },
          {
            "lineNumber": "071",
            "textus": "071. hann tawwar aʕle, ayṯunne, nappšunne, iščaḥ emʕa w ḥiməš ḏahəb, «wrāx, mō ḳeṣṣṯax?»"
          },
          {
            "lineNumber": "072",
            "textus": "072. aḳa aḥəklēlun ḳeṣṣṯa, inne: «ukkil lēlya ebr əwzīra mappīl ḥiməš ḏahəb, w ana nzill nḳaʕīl p-ḳahwe, w hū ču nyōḏaʕ mō ṯōḳen ʕemme.»"
          },
          {
            "lineNumber": "073",
            "textus": "073. inčbah malka, mayṯēl ebr əwzīra, ḳaṭʕlēle rayše, w mayṯyill lōṯe mišwille wzīra w xaṯəplille xṯōba ʕa berčil malka."
          }
        ]
      },
      {
        "text": "023. M_MḤ Wie der König den schönen Jüngling reich machen wollte.txt",
        "contents": [
          {
            "lineNumber": "001",
            "textus": "001. wōṯ mamlakṯa, malka čʕažref. mfakkar hū w bess, čūṯ ġayre ʕal-ōḏ_arʕa."
          },
          {
            "lineNumber": "002",
            "textus": "002. ōṯ b-ōm mamlakta šappa, iḥəl baḥar baḥar, čūṯ aḥla menne šappō."
          },
          {
            "lineNumber": "003",
            "textus": "003. hanna šappa ḥaẓẓe ḳallel, čūle ḥaẓẓa banawb."
          },
          {
            "lineNumber": "004",
            "textus": "004. yōma m-yumō ʕamma zōʕḳin inne: «p-šōrʕa flanō la barnaš yawḳef bē, malka batte yiffuḳ yšummell hwō.»"
          },
          {
            "lineNumber": "005",
            "textus": "005. ibəčlaš hōḏ_ommṯa mtarīta b-anna šōrʕa."
          },
          {
            "lineNumber": "006",
            "textus": "006. ixčli hanna šōrʕa, čuppe barnaš banawb banawb."
          },
          {
            "lineNumber": "007",
            "textus": "007. ilčḳi hanna šappa b-anna šōrʕa, sannītəl ḥaṣṣe l-xoṯla w rayše ʕa xoṯla w ffōye mḳabalčiš šōrʕa."
          },
          {
            "lineNumber": "008",
            "textus": "008. m-marəḳṯil malka amelle: «hanna mō? ṯāx!»"
          },
          {
            "lineNumber": "009",
            "textus": "009. la irəṣ yṯēle, ḳōymin ṭaʕnille w mayṯyill l-ġappil lanna malka."
          },
          {
            "lineNumber": "010",
            "textus": "010. hanna malka ḥamēle, l-anna šappa, aʕžbe baḥar, amelle: «mōx? ʕaya čwaḳḳef b-anna šōrʕa?»"
          },
          {
            "lineNumber": "011",
            "textus": "011. amelle: «hanna rēbeʕ yōma bila xōla!»"
          },
          {
            "lineNumber": "012",
            "textus": "012. «šuḳlunnē ʕa ḳaṣra! šuḳlunnē ʕa ḳaṣra w aṭəʕmunne!»"
          },
          {
            "lineNumber": "013",
            "textus": "013. šaḳlull lanna šappa w aṭəʕmunne."
          },
          {
            "lineNumber": "014",
            "textus": "014. ʕōwet hanna malka, ḥimne, amelle: «ʕaya ču čmiščġel hačči? ʕaža čiḳʕēx bila xōla?»"
          },
          {
            "lineNumber": "015",
            "textus": "015. amelle: «ana ʕanminčḥar, ču batti nišw mett bnawb. ana fakkriṯ ninčḥar.»"
          },
          {
            "lineNumber": "016",
            "textus": "016. amelle: «ʕaža?»"
          },
          {
            "lineNumber": "017",
            "textus": "017. amelle: «ġarrbiččil baʕḏ̣ p-šoġla, ila an čūl ḥaẓẓa p-šoġla w ču barnaš maḥwīl."
          },
          {
            "lineNumber": "018",
            "textus": "018. ḳárririṯ inne ninčḥar w lā nṣōḥar. ču nmawḳef ana ġappil barnaš ʕa tikkōna aw ʕa payṯa la ḥetta niṣḥur.»"
          },
          {
            "lineNumber": "019",
            "textus": "019. ifčkar hanna malka bē, inne: hanna mō bann nišw ʕemme ana?"
          },
          {
            "lineNumber": "020",
            "textus": "020. «ayṯullē batəlṯa!»"
          },
          {
            "lineNumber": "021",
            "textus": "021. ayṯulle batəlṯa xassulle."
          },
          {
            "lineNumber": "022",
            "textus": "022. ʕaynēle hanna malka, šappa čūṯ čūṯ xwōṯe."
          },
          {
            "lineNumber": "023",
            "textus": "023. ōmar: «ana lōb bann nappēle mōla l-anna šappa, batte yṣarrfenne liʔannu iḥəl baḥar, w baʕdēn mʕōwet ifḳer.»"
          },
          {
            "lineNumber": "024",
            "textus": "024. išḳal waḳča, ifčker hanna malka inne: ana nmappēle melka, aḥsan min nappēle mōla yaṣərfenne w yʕōwet ifḳer."
          },
          {
            "lineNumber": "025",
            "textus": "025. ṭalplə wzirōye, amellun: «ana ʕanmifčker inne nappēle melka l-anna šappa, la nappēle mōla.»"
          },
          {
            "lineNumber": "026",
            "textus": "026. amrulle: «fekrax maẓbuṭ lōb appīčle mōla ʕa hwōyəl lanna ḥosna ti bē, hanna ōbəl ešniz zamōna, ḳall mil baḥ čappēle mrawwaḥle.»"
          },
          {
            "lineNumber": "027",
            "textus": "027. amellun: «hačxun arpʕa,» — inčxab arpʕa wzīr —, «čšaḳlill lanna šappa w čizlillxun ʕa šōrʕa flanō, hanna ti binayōṯe w mḥallōye b-išəm."
          },
          {
            "lineNumber": "028",
            "textus": "028. čimwaḳḳfille b-rayšiš sōrʕa w yikmuš xēfa w yṭurḳenne ʕal-anna šōrʕa."
          },
          {
            "lineNumber": "029",
            "textus": "029. ḏukkṯis sōḳeṭ xēfe, melka lēle, w nmišwille warḳōṯa rasmōyan.»"
          },
          {
            "lineNumber": "030",
            "textus": "030. «amrax ya malik iz-zamān!» šaḳlull lanna šappa w zallun."
          },
          {
            "lineNumber": "031",
            "textus": "031. mō amrulle hinnun w ōzin? amrulle: «ḥaẓẓax ti wōb imeṯ, ayṭeb. hōḏ_orḥa iṯḳen ḥaẓẓa lēx. ʕazzām w ṭrōḳ xēfax ʕa maẓbuṭ!»"
          },
          {
            "lineNumber": "032",
            "textus": "032. wzīra waḳḳef mn-ōxa w wzīra waḳḳef mn-ōxa, w haṯinnun iṯər wzīr zallun ʕa šōrʕa la-ḥetta yiḥmun anik xēfe sōḳeṭ la-ḥetta yišwulle ḥatta."
          },
          {
            "lineNumber": "033",
            "textus": "033. «yalla ʕazzām!» ʕazzam w ṭarḳil xēfa."
          },
          {
            "lineNumber": "034",
            "textus": "034. hanna xēfa ṯōle p-sūkṯiš šōrʕa w ʕōwet aʕle w ṭarḳe b-rayše."
          },
          {
            "lineNumber": "035",
            "textus": "035. aḥkem ʕa ṣaləʕṯe čamām, iḳlab."
          },
          {
            "lineNumber": "036",
            "textus": "036. ʕayn wzirō aʕle, ščḥunne imeṯ."
          },
          {
            "lineNumber": "037",
            "textus": "037. čʕažžab hann wzirō, inne aḥḥaḏ mn-anna mayla w aḥḥaḏ mn-anna mayla w hū ṭarḳil xēfa yṯēle ʕa ṣaləʕṯe?"
          },
          {
            "lineNumber": "038",
            "textus": "038. la yṯēle la ʕal-anna wzīra w la ʕal-anna wzīra."
          },
          {
            "lineNumber": "039",
            "textus": "039. ṭaʕnunne w šaḳəllull malka."
          },
          {
            "lineNumber": "040",
            "textus": "040. «hanna mō?»"
          },
          {
            "lineNumber": "041",
            "textus": "041. amrulle: «e, ameṯ!»"
          },
          {
            "lineNumber": "042",
            "textus": "042. «wrāx mō ḳeṣṣṯe?»"
          },
          {
            "lineNumber": "043",
            "textus": "043. amrulle: «ṭarḳil xēfa, hanna xēfa aḥkem p-sūkṯa ti šōrʕa w ʕōwet aʕle ḳaṭle.»"
          },
          {
            "lineNumber": "044",
            "textus": "044. ayṯunne l-ʕal-anna malka imeṯ, fakkar hanna malka inne: ya rēt, yīb ntaššīrle p-šōrʕa yīmuṯ, w lā yīb mawčṯe ʕayatt."
          },
          {
            "lineNumber": "045",
            "textus": "045. šaḳlunne w tafnunnil ġabrōna w ʕōwet."
          },
          {
            "lineNumber": "046",
            "textus": "046. isḳel lilwyōṯa hanna malka iščġel fekre inne hū ti amīṯe."
          },
          {
            "lineNumber": "047",
            "textus": "047. lēlya m-lilwyōṯa iḏmex hanna malka, iḥəm p-ḥelme: «kēm hanna waswōsa m-rayšax! ana afḳričče, hačč bax čaġnenne. ana amiṯičče, ḳō aḥnē hačč!»"
          },
          {
            "lineNumber": "048",
            "textus": "048. hō ʕažrafča ti wayba ʕemmil lanna malka xulla sawa zlalla w ḳʕōle mišw mašruʕō yinčafʕun hōm mamlakṯa xulla sawa menne."
          }
        ]
      },
      {
        "text": "024. M_ḤF Wie der Fuchs den Wolf hereinlegte.txt",
        "contents": [
          {
            "lineNumber": "001",
            "textus": "001. yōma mn-ann yumō ḳʕōle ġarbrōna yayəlfell_ebre mett ybaḳḳar ylaḳḳeṭ rfiḳō kayyīsin w mfassarle exət ommṯa mʕarrḏ̣ōl ḥōla l-čaʕba lōb la abəʕḏaṯ m-ʕa ġabərnō ti ʕaṭṭīlin w mfassarəl ebre innu rfīḳa ti malʕun ḳall mil raḥemlax illa ma yumō ykušfunne w čantem ʕa rofəḳṯe w baʕdēn ču manfaʕlax natma."
          },
          {
            "lineNumber": "002",
            "textus": "002. ḳōyem ebra mamell_ōbu: «ayṯa maṯla yfassarəl akṯar!»"
          },
          {
            "lineNumber": "003",
            "textus": "003. amerle ōbu: «lakōn šmāʕ hōḥ ḥkōyṯa!»"
          },
          {
            "lineNumber": "004",
            "textus": "004. b-zamōna ʕaččīḳa msawəlfin wōṯ ḏēba rōfeḳ ṯaʕla malʕun w inžes w šune lēle frīḳa ġassem maʕ ḏibō ti iṯḳen mamrille yičwaʕʕ menne w yabʕeḏ meʕle."
          },
          {
            "lineNumber": "005",
            "textus": "005. w aḳtar hanna ṯaʕla bə-nžōsče w tiyhūṯe yaffell ḏēba yruḥmenne."
          },
          {
            "lineNumber": "006",
            "textus": "006. w iṯḳen yōma mn-ann yumō wōb ḏēba w ṯaʕla ʕamšammill hwō, iščaḥ šaḳəfṯil besra rappa m-misti tarba."
          },
          {
            "lineNumber": "007",
            "textus": "007. ōmar ḏēba l-ṯaʕla: «yalla nuxlenna!»"
          },
          {
            "lineNumber": "008",
            "textus": "008. fakkar ṯaʕla ḳalles w_amerle: «lā ya ḥūn, ču manfaʕ nuxlenna hōxa; hōš mōrḳin ommṯa w mḳallʕillaḥ.»"
          },
          {
            "lineNumber": "009",
            "textus": "009. šaʕʕle ḏēba p-xull mamnunōyṯa: «mō baḥ nišw lakōn? nṭaššrenna w nallex?»"
          },
          {
            "lineNumber": "010",
            "textus": "010. amerle ṯaʕla: «lā, ana la amrillax xann. nṭaʕnilla ʕa ʕarḳūba w naxlilla ellel baʕʕeḏ m-ʕa ʕaynil ommṯa.»"
          },
          {
            "lineNumber": "011",
            "textus": "011. irəṣ ḏēba ʕa šawrlə stīḳe ṯaʕla, ʕaya ščiḥne ʕōḳel w izək."
          },
          {
            "lineNumber": "012",
            "textus": "012. waḳčil iməṭ ʕa rayšil ʕarḳūba šūnəl besra b-arʕa w amerle ḏēba l-ṯaʕla w hū ḥasses p-xafna baḥar: «yalla, nḳusmenna baynṯinnaḥ!»"
          },
          {
            "lineNumber": "013",
            "textus": "013. amerle ṯaʕla: «lā ya ḥūn ḏēba, hōḏ šaḳəfṯil besra zʕōr, ču misčōhla ḳesəmṯa, lōzim yuxlenna aḥḥaḏ minnaynaḥ.»"
          },
          {
            "lineNumber": "014",
            "textus": "014. iḥəḏ ḏēba w amerəl ṯaʕla: «kayyes ya ḥūn, ana nixfen baḥar, affnī nuxlenna hōʔ ʔorḥa balḥūḏ!»"
          },
          {
            "lineNumber": "015",
            "textus": "015. iḏ̣ḥek ṯaʕla w amerəl ḏēba: «hōb besərṯa batte yuxlenna ti awrab b-ʕomra baynṯinnaḥ. hačč exma ʕomrax?»"
          },
          {
            "lineNumber": "016",
            "textus": "016. fakkar ḏēba yizxell ṯaʕla w ōmar b-leppe: yimkin batte yġutrinn."
          },
          {
            "lineNumber": "017",
            "textus": "017. čūle illa yaḥref aʕle: «ana niḥčur baḥar yā rfīḳ ṯaʕla ḥetta lōfaš iḏʕiṯ exma ʕumər."
          },
          {
            "lineNumber": "018",
            "textus": "018. ana nfakker innu l-emmat xilḳiṯ wōb hanna ʕarḳūba azʕar mnə-freṯṯil ʕafra w baḥra wōb ḳattl_anna nahra zʕōra ti čḥammīlle b-yarkis sayla.»"
          },
          {
            "lineNumber": "019",
            "textus": "019. waḳčiṯ ṯaʕla šiməʕnil sōləfṯil ḏēba šūnəl ḥōle ʕambōx w bōṯar ḳalles iṯḳen nōteb p-ḥessa iḳw."
          },
          {
            "lineNumber": "020",
            "textus": "020. ōmar ḏēba b-leppe: yimkin aḳətriṯ ninəčṣar aʕle, lōzim nuxlenna l-ōš šaḳəfṯil besra balḥūḏ w šaʕʕliṯ ṯaʕla: «ʕaya ʕačbōx? mōn nakərzax?»"
          },
          {
            "lineNumber": "021",
            "textus": "021. amerle ṯaʕla ti xabīṯay: «ġēr hačč nakəšlīčəl ġirḥōy w fakkrīčən b-ebra līl, wōb ḳattax w p-šennax. wōb ixleḳ b-aṯinn yumō ti sawəlfič hačč miʕlayy w čōmar xilḳič bōn."
          },
          {
            "lineNumber": "022",
            "textus": "022. ayy, waḳčil wōb hanna ʕarḳūba izʕur ḳattlə freṯṯil ʕafra w wōb hanna baḥra ḳattl_anna nahra ti b-yarkis sayla.»"
          },
          {
            "lineNumber": "023",
            "textus": "023. šaʕʕle ḏēba w sčaġreb: «emmat wōb īx ebra?»"
          },
          {
            "lineNumber": "024",
            "textus": "024. aḥref aʕle ṯaʕla w amerle: «ameṯ miskīna iḳḏum ma nrafiḳennax.»"
          },
          {
            "lineNumber": "025",
            "textus": "025. amerla ṯaʕla xann w ḳarreb ʕa šaḳəfṯil besra yuxlenna."
          },
          {
            "lineNumber": "026",
            "textus": "026. m-ġēr ma yḥarrek ḏēba ayyi ḥarəkṯa čfassar lə-nžōsčlə rfīḳe, bess zalle ywaxiḏell nefše b-nefše, liʔannu la išmeʕ l-ḏibō ti amrulle yičwaʕʕ w yabʕeḏ m-ʕa ṯaʕlō w ybaḳḳar exət ylaḳḳeṭ rfiḳō kayyīsin."
          }
        ]
      },
      {
        "text": "025. M_MB Der Fuchs im Schafspelz und die Zucchini.txt",
        "contents": [
          {
            "lineNumber": "001",
            "textus": "001. ōṯ ṯaʕla inžes, iḥles, imles, allex p-tarba willa miščaḥ fṭīsča w aʕla ʕaḳōna, ʕammōxel menna ʕaḳōna."
          },
          {
            "lineNumber": "002",
            "textus": "002. msallem aʕle, mamelle: «mō ʕačmišw?»"
          },
          {
            "lineNumber": "003",
            "textus": "003. maʕzemle ʕaḳōna yīxul ʕemme mn-ōf ftīsča."
          },
          {
            "lineNumber": "004",
            "textus": "004. iṯḳen soḥəpṯa ʕaḳōna w ṯaʕla."
          },
          {
            "lineNumber": "005",
            "textus": "005. uxxul yōma ṯyillun ōxlin mn-ōf fṭīsča xann ta ḥasslaṯ."
          },
          {
            "lineNumber": "006",
            "textus": "006. yōma m-yumō ṯēle ṯaʕla l-ʕa ʕaḳōna mamelle: «ana nirḥem nislaḳ xann mišwōra ʕemmax b-anna žawwa.»"
          },
          {
            "lineNumber": "007",
            "textus": "007. amelle: čsōḳeṭ, činya mō maṣeblax?»"
          },
          {
            "lineNumber": "008",
            "textus": "008. amelle: «čuʕle mett, nlōḳeṭ kayyes.»"
          },
          {
            "lineNumber": "009",
            "textus": "009. ḳōye ṯaʕla, rōxeb ʕa ḥaṣṣil ʕaḳōna w ṭōyar bē b-ōš šmō."
          },
          {
            "lineNumber": "010",
            "textus": "010. hinn w allīxin bə-šmō, mʕayn xann ṯaʕla ʕal_arʕa, miščaḥ rōʕya w īle xarufyōṯa."
          },
          {
            "lineNumber": "011",
            "textus": "011. w hū ʕamʕayn aʕle w ẓōḥeṭ m-ʕa ḥaṣṣil ʕaḳōna — sōleč."
          },
          {
            "lineNumber": "012",
            "textus": "012. hū w salleč, mʕayn l-erraʕ miščaḥəl rōʕya erraʕ menne."
          },
          {
            "lineNumber": "013",
            "textus": "013. mʕayn rōʕya l-elʕel, miščaḥəl ṯaʕla naḥḥeč mnə-šmō, ḳōye m-zawʕe mtaššarəl farwṯe w šōmeṭ."
          },
          {
            "lineNumber": "014",
            "textus": "014. mʕayn ṯaʕla, miščaḥ farwṯa erraʕ menne, mōmar: «ya alō, čayṯinn p-ḥaṣṣil lōf farwṯa, ya alō, čayṯinn p-ḥaṣṣil lōf farwṯa!»"
          },
          {
            "lineNumber": "015",
            "textus": "015. išmaṭ rōʕya w xarufyōṯe xann wann willa isleč ṯaʕla p-ḥaṣṣil farwṯa."
          },
          {
            "lineNumber": "016",
            "textus": "016. inəpṣaṭ, kōye mxassēla w mallex bā w iṯḳen mičmaxṭar."
          },
          {
            "lineNumber": "017",
            "textus": "017. yōma m-yumō xallīlla w naffeḳ mišwōra, willa miščaḥle ḏēba."
          },
          {
            "lineNumber": "018",
            "textus": "018. mʕayn bē xann, ižxex b-ōf farwṯa w allex, mamelle: «mōn šulēx hōf farwṯa?»"
          },
          {
            "lineNumber": "019",
            "textus": "019. amelle: «ana! ana nmišw farwōṯa. ču čyaḏḏeʕ?»"
          },
          {
            "lineNumber": "020",
            "textus": "020. amelle: «lā!»"
          },
          {
            "lineNumber": "021",
            "textus": "021. amelle: «batt čišwīl farwṯa xwōṯa.»"
          },
          {
            "lineNumber": "022",
            "textus": "022. amelle: «ē, bess čmayṯīl ḥammeš xarūfyan.»"
          },
          {
            "lineNumber": "023",
            "textus": "023. ayṯēle ḥammeš xarūfyan, naxəslēle ḏēba, w šulēle ḳommil wakre."
          },
          {
            "lineNumber": "024",
            "textus": "024. iṯḳen ṯaʕla mʕappar minnayy w mxazzenlun elġul w ōxel minnayy l-fačərṯil mett yarḥa."
          },
          {
            "lineNumber": "025",
            "textus": "025. willa ḥamēle ḏēba yōma m-yumō, amelle: «ḥasslaṯ farwṯa?»"
          },
          {
            "lineNumber": "026",
            "textus": "026. amelle: «šulilla satra w ḥaṣṣa. ḳayyam batta mett ḥammeš xarūfyan ḥrōn, mḥassla.»"
          },
          {
            "lineNumber": "027",
            "textus": "027. ē, zelle ḏēba msayyet ḥammeš xarūfyan w mayṯlēle, ḳaṭellun w mišwēlun ḳommil wakra."
          },
          {
            "lineNumber": "028",
            "textus": "028. mʕapparlun ṯaʕla ʕa mahle w ōxel, w minəpṣaṭ hū w bnōye w eččṯe."
          },
          {
            "lineNumber": "029",
            "textus": "029. xett xann bōṯar mett yarḥa, yarḥa w felke, ḥimne ḏēba l-ṯaʕla, amelle: «mō iṯḳen əf-farwṯa?»"
          },
          {
            "lineNumber": "030",
            "textus": "030. amelle: «ḳayya kanōra. ayṯilī ḥammeš xarūfyan mḥassla.»"
          },
          {
            "lineNumber": "031",
            "textus": "031. ḳōyem ḏēba zelle msayyet ḥammeš xarūfyan w mayṯēlun."
          },
          {
            "lineNumber": "032",
            "textus": "032. bōṯar mett yarḥa ḥimne ḏēba, amelle: «mō iṯḳen əf-farwṯa?»"
          },
          {
            "lineNumber": "033",
            "textus": "033. amelle: «sattḳič ʕanmišwēx farwṯa?»"
          },
          {
            "lineNumber": "034",
            "textus": "034. laḥeḳle ḏēba batte yḳuṭlenne."
          },
          {
            "lineNumber": "035",
            "textus": "035. hinn lḥiḳill baʕḏ̣inn b-ōš šiḳya, ōṯ fallōḥa šaww kūsa ʕa xoṯla w ḳawwīrəl leppe."
          },
          {
            "lineNumber": "036",
            "textus": "036. ḳōye ṯaʕla m-zawʕe ʕōbar p-kusōyṯa, mʕallḳa b-žesme w marheṭ bā ʕa wakre."
          },
          {
            "lineNumber": "037",
            "textus": "037. hū w ʕapper b-wakra, maʕṣya kusōyṯa p-ṯemmil wakra w mōẓeṭ ʕōber."
          },
          {
            "lineNumber": "038",
            "textus": "038. ṯōḳen elġul w ḏēba inṭar elbar šaʕṯa, ṯarč, eṯlaṯ — lōmar yinfuḳ."
          },
          {
            "lineNumber": "039",
            "textus": "039. ḏēba ačʕeb m-ḳaʕṯa, zalle."
          },
          {
            "lineNumber": "040",
            "textus": "040. atar iščġel əhwō, kusōyṯa p-ṯemmil wakra ṯiḳnaṯ mṣaffra mnə-hwō."
          },
          {
            "lineNumber": "041",
            "textus": "041. mō mfakkar ṯaʕla elġul? ōṯ ḏēba elbar, hū ti ʕamžōʕar."
          },
          {
            "lineNumber": "042",
            "textus": "042. uxxul yōma xann hanna hwō šaġġal w hanna žʕīra ṭayyer b-ōk kusōyṯa."
          },
          {
            "lineNumber": "043",
            "textus": "043. ixfen ṯaʕla, mamell_eččṯe: «ḳūm, battaḥ ničṣōraʕ. či ġōleb axell ḥrēna. mō battaḥ nišw.»"
          },
          {
            "lineNumber": "044",
            "textus": "044. mičṣarīʕin, ġalebl_eččṯe, axella awwal yōma."
          },
          {
            "lineNumber": "045",
            "textus": "045. ṯēn yōma ōxel ebra mnə-bnōye, ṯēleṯ yōma ebra mnə-bnōye, xann ʕa ṯlōṯa arpʕa yūm ḥassel xōla w iḳəʕ elġul."
          },
          {
            "lineNumber": "046",
            "textus": "046. ē, mō batte yišw? la aṣəf ġappe mett, ōmar: «yalla, ya kasra ya naṣra aʕəl aw ʕa ʕatuwōy!»"
          },
          {
            "lineNumber": "047",
            "textus": "047. ḳōyem ḳappaʕ w nōfeḳ p-surʕṯa, b-rahṭa."
          },
          {
            "lineNumber": "048",
            "textus": "048. m-zawʕe atar mʕallḳa hōk kusōyṯa w marheṭ bā mett ʕasra kilo metər."
          },
          {
            "lineNumber": "049",
            "textus": "049. mʕayn r-roḥle, čūṯ mett, lā ḏēba wala ma yaḥzanūn."
          },
          {
            "lineNumber": "050",
            "textus": "050. mʕayn xann kuḥkulle, čūṯ ġayr hōk kusōyṯa ʕallīḳa b-žesme."
          },
          {
            "lineNumber": "051",
            "textus": "051. maḳemle ḳyōmča mčapparla, manʕenəl ōbu w mxarraḥər rūḥa."
          },
          {
            "lineNumber": "052",
            "textus": "052. amella: «hašš či affīšən nuxlell ičəṯ w lə-bnōy, w ana nōmar ḏēba elbar ʕamžōʕar.»"
          },
          {
            "lineNumber": "053",
            "textus": "053. čapparla, mazʕel w mallex b-ōb barrīya."
          }
        ]
      },
      {
        "text": "026. M_ḎČ Die Vertreibung des Kuruġli.txt",
        "contents": [
          {
            "lineNumber": "001",
            "textus": "001. hōḏ blōta ḳatimōy baḥar baḥar, w əb-zamōne iṯḳen aʕla ḥarba w iṯḳen aʕla ḥuṣarō akṯar mil ommṯa mōmrin."
          },
          {
            "lineNumber": "002",
            "textus": "002. w əm-žoməlṯil ti ḥaṣirunna ṯōle ḳōytil žayša ušme kuruġli, w hanna ḳōyta ḥaṣīrlə blōta p-xull imkanyōṯe."
          },
          {
            "lineNumber": "003",
            "textus": "003. ṯōle w čmarkaz čraḥraḥ b-ḏokkṯa ušma žubaylō m-žehṯa šarḳōyṯa m-šiḳyil maʕlūla, w šattar l-marōylə blōta ʕamhatetlun bə-hžūma m-felkil lēlya w sōleḳ."
          },
          {
            "lineNumber": "004",
            "textus": "004. aḳam marōylə blōta, ižčmaʕ hann xčurō w hann rappō w marōyəš šawra w marōyəl ḳawla xullun ʕemmil baʕḏ̣inn."
          },
          {
            "lineNumber": "005",
            "textus": "005. ōmar: «anaḥ čūṯ ḳotərṯa nḳawimenne.»"
          },
          {
            "lineNumber": "006",
            "textus": "006. ʕōwet iččfeḳ, ōmar: «laʔ, anaḥ nmišwižčz žahtaḥ w əl-ʕazmaḥ xulle sawa mett nawḳef p-tarbe.»"
          },
          {
            "lineNumber": "007",
            "textus": "007. ḳōymin msallḥin, ḳōymin msallḥin exma šapp mnə-blōta w mfarrḳillun ṯarč ḥiṣṣ, ḥeṣṣṯa ʕa bōṭnil maʕrba w ḥeṣṣṯa ʕa bōṭna ti manḥa."
          },
          {
            "lineNumber": "008",
            "textus": "008. w ōṯ baynṯinnun aḥḥaḏ ušme brōša, wōb nišōne ṭabb baḥar baḥar, šaḳell mḥaṭṭa."
          },
          {
            "lineNumber": "009",
            "textus": "009. isleḳ hannun ʕal-ann buṭnō w išw mučrašō w ḳʕōlun."
          },
          {
            "lineNumber": "010",
            "textus": "010. aḳam ʕapta ti ḳuruġli šaʕʕel nūra ḳommil xaymṯil ḳōyte w ḳʕōle yaġlēle šāy."
          },
          {
            "lineNumber": "011",
            "textus": "011. w hū ʕammaġlēle šāy, bayynaṯ nūra ʕa zalmōṯa ti blōta ti ḳaʕyin b-bōṭna ti maʕrba."
          },
          {
            "lineNumber": "012",
            "textus": "012. w hinnun iččfīḳin, innu bess aḥḥaḏ yḳawwes, xullun sawa faṯḥinn nūra w mabətyin ḳuwwasō ʕa ḳuruġli w ʕa ʕaskre."
          },
          {
            "lineNumber": "013",
            "textus": "013. hōṯe w hū ʕammaġlēš šāy w ču ʕemme inčibōha, ḳōyem aḥḥaḏ mn-ann ti mawžūtin, ti ušme brōša w nišōne ṭabb, kōʕem ʕal-ōn nūra w maṭleḳəl... mḳawweslə rmōyṯa."
          },
          {
            "lineNumber": "014",
            "textus": "014. ṯyōla m-misti nūra, ḳōleb xūza w tōleḳ, w mabətyin atar zalmōṯa ti ʕemme mn-ōxa w mn-ōxa ḳuwwōsa b-ann buntaḳyōṯa ti ḳatimōyan."
          },
          {
            "lineNumber": "015",
            "textus": "015. waybin mʕappyillen barōta w mišwin rṣōṣča mtaʕpla m-būzəl buntḳōyṯa l-erraʕ w apt_atar ṭrōḳa bē."
          },
          {
            "lineNumber": "016",
            "textus": "016. hū ḥiməl lōš šawfṯa w lōrkaʕ iḏeʕ ex batte yhuttell xayəmṯa w yarḥel, w aḳam izʕaḳ b-anna ʕaskra w žabḏann w isḳel ōz."
          },
          {
            "lineNumber": "017",
            "textus": "017. aḳam ʕṣofra ščḥunne arḥel."
          },
          {
            "lineNumber": "018",
            "textus": "018. ti ameṯ minnayhun ameṯ w ti aslem išmaṭ w aḳa marōylə blōta afaz b-baʕḏ̣innun w nažžull baʕḏ̣innun m-ḳuruġli w əm-ʕaskre."
          },
          {
            "lineNumber": "019",
            "textus": "019. ē, hōḥ ḥkōyṯa šimʕičča m-alō yarəḥmennun — ti iḳḏum minn, awrab minn b-ʕomra w əb-ḳatra, w ana aḥəfẓičča."
          },
          {
            "lineNumber": "020",
            "textus": "020. ana ušmi ōbəl ʕabdo, ḏēba čažra, m-maʕlūla blōti maʕlūla."
          }
        ]
      },
      {
        "text": "027. M_ḎČ Brōša und die Beduinen.txt",
        "contents": [
          {
            "lineNumber": "001",
            "textus": "001. brōša ti wōb m-ġappaynaḥ m-maʕlūla ʕa zamōnəl ḳatim wōb leppe ḥōḏ̣ar ex leppi sabʕa w nišōne bə-ḳwōsəl buntḳōyṯa ču mōxeb ábatan."
          },
          {
            "lineNumber": "002",
            "textus": "002. yōməl ixčer isleḳ ʕa bōle yzelle yiḥužž p-ḳotša yḳatteš."
          },
          {
            "lineNumber": "003",
            "textus": "003. aḳam zalle hū w exma ḥōḏ mnə-blōtaḥ maʕlūla, w ʕa tarba črōfaḳ ʕimmayn šaʕba baḥar m-marōyəḏ ḏemseḳ."
          },
          {
            "lineNumber": "004",
            "textus": "004. w hinn allīxin ʕal-anna tarba b-iččižōhəl ḳotša, iṯḳen marōyəḏ ḏemseḳ ḏ̣ōḥkin ʕa brōša w maṣəxrin aʕle, hann šappō ti ḥammiyill ḥalinnun w ašbahōyin w awwalčiṭ ṭaləʕṯun w tunya ḏ̣ḥikōlun."
          },
          {
            "lineNumber": "005",
            "textus": "005. iṯḳen brōša mamellun: «wrax, lā ya bnōy, ana ġabrōna nixčur, ana hōš yīb nōb xwaṯinxun šappa, xullxun sawa ču čimʕapplill ʕayn.»"
          },
          {
            "lineNumber": "006",
            "textus": "006. ḳʕōlun w ḏ̣ōḥkin aʕle w maḳəlsin zawta."
          },
          {
            "lineNumber": "007",
            "textus": "007. w hinn ōzin, battax čīmar másalan felkit tarba w ōz, infeḳ ʕlayn ġazwa ʕurrōbay mn-ann ti skinill bāḏye."
          },
          {
            "lineNumber": "008",
            "textus": "008. yōməl infeḳ ʕlayn hanna ġazwa w izʕaḳ bōn, aḳam marōyəḏ ḏemseḳ w hann ti aybin ʕemmlə brōša xullun sawa iḳṭaʕ leppun zawʕa."
          },
          {
            "lineNumber": "009",
            "textus": "009. ḳōyem brōša mičražžal m-ʕa ḥmōre, nōḥeč m-ʕa ḥmōre w žabeḏəl buntḳōyṯa w zōʕeḳ b-ʕaḳīta ti ġazwa, amelle: «lā čīmar la amrillax ana brōša. ḥayyēt m-ʕal-anna šaʕba xulle sawa!»"
          },
          {
            "lineNumber": "010",
            "textus": "010. amelle: «nōz nšuḳell ruməḥ w lōb minžat hačči brōša čimʕattelle ḳwōsax w nyōḏaʕ innu hačči aw ġayrax.»"
          },
          {
            "lineNumber": "011",
            "textus": "011. aḳam ʕaḳīta ti ġazwa šaḳerr romḥe, amelle: «šuḳlā m-šayərṯa ti romḥa m-ḏokkṯa flanōyṯa!»"
          },
          {
            "lineNumber": "012",
            "textus": "012. w iḳʕam aʕle w ḳawwsir romḥa, šaḳliš šawərṯa b-zōta."
          },
          {
            "lineNumber": "013",
            "textus": "013. amelle: «afīʕlan hačč brōša.»"
          },
          {
            "lineNumber": "014",
            "textus": "014. aḳa aʕəf miʕlayn w baṭṭel yšallḥenn w atīrəl rayšlə ḥṣōne hū w ʕurrabōy ti ʕemme w arḥel."
          },
          {
            "lineNumber": "015",
            "textus": "015. taššrunne w zalle."
          },
          {
            "lineNumber": "016",
            "textus": "016. iṯḳen atar hinn čabiʕutt tarba ʕa ḳotša, w iṯḳen marōyəḏ ḏemseḳ, hann šappō w ti mawžūtin zuʕrō w rappō, xullun sawa iṯḳen mkarrmille w iṯḳen mḏ̣ayyfīlle w xullun sawa aḳam p-ḥafəlṯe."
          },
          {
            "lineNumber": "017",
            "textus": "017. atar marḥūma wōb čūṯ ašbah menne bə-blōtaḥ w la aṭyab mnə-ḳwōse ḳaṭʕīyan bə-blōtaḥ ábatan ábatan."
          }
        ]
      },
      {
        "text": "028. M_SḲ Die getrommelte Nachricht.txt",
        "contents": [
          {
            "lineNumber": "001",
            "textus": "001. wōṯ rōʕya ʕamraʕēl ʕizzōye b-barrīya."
          },
          {
            "lineNumber": "002",
            "textus": "002. ḳōyem ṯyillun ʕurrabōy nahəpillen."
          },
          {
            "lineNumber": "003",
            "textus": "003. waḳčil nahpunnen aḳa hū, ayṯniš šuppōpča, ṯōle ʕa rayšiš šenna w iṯḳen tōḳeḳ b-ōš šuppōpča, amellun: «wrāx ṯōlun ʕurrabōy nahəplull ṭarša, w baʕdēn naxsull karrōza ḥuwwōra w ʕamṣallyille ʕa ḳsatō.»"
          },
          {
            "lineNumber": "004",
            "textus": "004. mōn išmeʕ hōxa? bisnīṯa ḳaʕya p-payṯa."
          },
          {
            "lineNumber": "005",
            "textus": "005. waḳčiš šimʕaṯ hōb bisnīṯa, amrōlun: «flanō naġəplulle ṭarše.»"
          },
          {
            "lineNumber": "006",
            "textus": "006. amrulla: «hašši čraḥmōle!»"
          },
          {
            "lineNumber": "007",
            "textus": "007. amrōlun: «ṯōn šumʕōn mō ʕammaḥək b-ōš šuppōpča!»"
          },
          {
            "lineNumber": "008",
            "textus": "008. hū wōb ʕam... exmil kasmil ʕunnū ġappil ʕurrabōy, ʕurrabōy la afhem aʕle, w hū ʕamtōḳeḳ innu: «ana šaḳəllill ṭarša.»"
          },
          {
            "lineNumber": "009",
            "textus": "009. ḳōymin mičnaṣṣṭin ʕal-anna ḥatīsa xulle sawa — miščaḥyille mižat."
          },
          {
            "lineNumber": "010",
            "textus": "010. sōlḳin hanna šaʕba."
          },
          {
            "lineNumber": "011",
            "textus": "011. atar ʕurrabōy amīnin waḳčil ʕamṣalyill besril karrōza ḥuwwōra ʕa ḳsatō."
          },
          {
            "lineNumber": "012",
            "textus": "012. isleḳ lahhīyin ʕammōxlin."
          },
          {
            "lineNumber": "013",
            "textus": "013. sōleḳ šaʕba mn-ōxa mražiʕiṭṭ ṭarša. waḳčil isleḳ šaʕba, ščḥunne minžat hanna ḥakya ti ʕammaḥkēle p-šuppōpča."
          },
          {
            "lineNumber": "014",
            "textus": "014. išmeʕ, isleḳ l-elʕel, aḳa ražiʕuṭṭ ṭarša w ṯōlun."
          }
        ]
      },
      {
        "text": "029. M_YB Der verschwundene Žalīl.txt",
        "contents": [
          {
            "lineNumber": "001",
            "textus": "001. wōb žalīl išher p-payṯa, hū w ḥōne w emme."
          },
          {
            "lineNumber": "002",
            "textus": "002. baʕdēn aḳa žalīl, infeḳ l-elbar."
          },
          {
            "lineNumber": "003",
            "textus": "003. wōb ʕamnōḥeč ṯelka w rayya."
          },
          {
            "lineNumber": "004",
            "textus": "004. bōṯar čiḳrīban felkiš šaʕṯa aḳa ḥōne ščafəḳte."
          },
          {
            "lineNumber": "005",
            "textus": "005. ʕayn aʕle, la ščiḥne, liʔannu žalīl iʕber iḏmex bə-wḏōyṯa w lā ḥakannun."
          },
          {
            "lineNumber": "006",
            "textus": "006. hinnun la ḥmunne w hū la ḥakann, bōṯar..."
          },
          {
            "lineNumber": "007",
            "textus": "007. ē, infeḳ baʕdēn ḥōne, iṯḳen mtawwar aʕle, ōmar: «lakōn žalīl xīlle ḏ̣abʕa.»"
          },
          {
            "lineNumber": "008",
            "textus": "008. aḳa infeḳ l-elbar w_iṯḳen zōʕeḳ bə-blōta, ṣawwat w infeḳ ʕa ʕarḳubō."
          },
          {
            "lineNumber": "009",
            "textus": "009. hanna ti ʕemme buntḳōyṯa w hanna ti ʕemme farta iṯken mtawwrin aʕle — la ščḥunne."
          },
          {
            "lineNumber": "010",
            "textus": "010. rōžaʕ ʕa blōta, rōžaʕ ʕa payṯa, tawwar aʕle willa ščḥunne iḏmex əb-čaxča."
          },
          {
            "lineNumber": "011",
            "textus": "011. w ṯiknaṯ... ē ṯiḳnaṯ bə-blōta maṯla: ḏ̣abʕil žalīl."
          }
        ]
      },
      {
        "text": "030. M_FŠ Tod beim Trinkgelage.txt",
        "contents": [
          {
            "lineNumber": "001",
            "textus": "001. ōṯ aḥḥaḏ ušme yḥanne mayyōla — alō yarəḥmenne —, wōb šappa iḥəl baḥar w ášbahay."
          },
          {
            "lineNumber": "002",
            "textus": "002. ṯōle ḏ̣ayfō leʕle, šappō, rfiḳōye, šwēlun mašrūba ʕaraḳ, ʕamšōṯyin."
          },
          {
            "lineNumber": "003",
            "textus": "003. ōṯ aḥḥaḏ, ġaləpṯe šummōr ḳalles, amelle: «hanik xōla ti kayyes w činya mō ʕemmil ʕaraḳ?»"
          },
          {
            "lineNumber": "004",
            "textus": "004. azʕel hōṯe baḥar, amelle: «ana nmaṭʕimlēx bisər."
          },
          {
            "lineNumber": "005",
            "textus": "005. wōb iṭʕen xanžra ʕa ġappōne, šaḥeṭəl xanžra, maḥēz zente mett yaffeḳ besra yaṭəʕmenn."
          },
          {
            "lineNumber": "006",
            "textus": "006. wa iz ḳaṭʕil ʕerḳa ti eḏma, ḳaṭʕil ʕirḳōye."
          },
          {
            "lineNumber": "007",
            "textus": "007. aḳam bōṯar ṯarč šōʕ ameṯ ya ḥaram."
          },
          {
            "lineNumber": "008",
            "textus": "008. atar čīmar hōz zaləmṯa — alō yarəḥmenne — mažnun mett?"
          },
          {
            "lineNumber": "009",
            "textus": "009. bess mōmrin meʕle: «laʔ, wōb mafhem baḥar.»"
          },
          {
            "lineNumber": "010",
            "textus": "010. bess hū m-zaʕle w ʕemmiš šaṯṯ w hōṯe ičbar p-xōṭre, miḥəl ḏrōʕe mett yaffeḳ besra, aḳam ameṯ."
          }
        ]
      },
      {
        "text": "031. M_YS Der Toilettenbesuch.txt",
        "contents": [
          {
            "lineNumber": "001",
            "textus": "001. ōṯ b-zamōne baxʕanōy mabəʕḏin miʕlaynaḥ laxxiš šaʕṯa."
          },
          {
            "lineNumber": "002",
            "textus": "002. īḥ arəʕwōṯa ḳurayy elʕel."
          },
          {
            "lineNumber": "003",
            "textus": "003. mō batte yišwun?"
          },
          {
            "lineNumber": "004",
            "textus": "004. ṯyillun ōmar: «ōṯ ḏaḥaḳōna b-rayšlə blōta.»"
          },
          {
            "lineNumber": "005",
            "textus": "005. mayṯyin xšrō w šmuščo w saxrille."
          },
          {
            "lineNumber": "006",
            "textus": "006. isleḳ l-elʕel ōmar: «lōfaš mʕallōy maḳtrin ysulḳun ʕal_arəʕwōṯun. hann arəʕwōṯa lēḥ, baḥ nuspenn.»"
          },
          {
            "lineNumber": "007",
            "textus": "007. ʕayn fatteš mʕallōy mōn sxīrəl lanna ḏaḥaḳōna, mōn? sčaxbar baxʕanōy."
          },
          {
            "lineNumber": "008",
            "textus": "008. faṯḥunne w ōṯ iṯər ḥōḏ mn-ann ti baba ḥasan w ōṯ sōba ḳatīmay, ḳōymin mxassyin lopsa ʕáskaray w sōlḳin ʕa baxʕa."
          },
          {
            "lineNumber": "009",
            "textus": "009. mišwill ḥalinn taḥsandār ʕamḥaṣṣlin mōla lə-ḥkūmča."
          },
          {
            "lineNumber": "010",
            "textus": "010. iṯḳen lōmmin ḳiršō mn-ōb blōta, w nōxsin ḏikō w farružō w əḏbiḥōṯa, w ōxlin — mwažžbillun."
          },
          {
            "lineNumber": "011",
            "textus": "011. baʕḏēn ṯōle aḥḥaḏ minnayy, aḥḥaḏ batte yiḥər, amellun: «ana batt niḥər!»"
          },
          {
            "lineNumber": "012",
            "textus": "012. amrulle: «mō? nfōḳ iḥra elbar p-šūḳa!»"
          },
          {
            "lineNumber": "013",
            "textus": "013. amellun: «lā, ana batt payṯil mō franžay, tuwalēt franžay!»"
          },
          {
            "lineNumber": "014",
            "textus": "014. amrulle: «čūṯ ġappaynaḥ.»"
          },
          {
            "lineNumber": "015",
            "textus": "015. amellun: «tapprōn ḥalinxun, ana ču ḥayl niḥər!»"
          },
          {
            "lineNumber": "016",
            "textus": "016. zallun laḳṭull ḏwōṯa l-baʕḏ̣inn w isleḳ ḳʕōle ʕlayy w iḥər."
          },
          {
            "lineNumber": "017",
            "textus": "017. iṯḳen sappille, mōmrin p-siryōn: «ebril mxarrḥa ḳaṭlannaḥ b-rīḥṯa.»"
          },
          {
            "lineNumber": "018",
            "textus": "018. hōṯe mamellun, mʕallō: «mō čōmar?»"
          },
          {
            "lineNumber": "019",
            "textus": "019. ṣār byiḥki b-turki: «šū, šū, šu ʕambitʔūlu?»"
          },
          {
            "lineNumber": "020",
            "textus": "020. «xrā xrā! tixra ṣ-ṣaḥḥa. ḥrā! čiḥər ṣ-ṣeḥḥṯax. ḥrā, ḥrā!»"
          },
          {
            "lineNumber": "021",
            "textus": "021. iḥər w ḥassel, ṭaʕnull ḥalinn w ṯōlun."
          },
          {
            "lineNumber": "022",
            "textus": "022. waḳčil ḥassel, ḳaṭṭaʕ maʕ sayla w ōz, izʕaḳ w amrullun: «yā baxʕanōy, čimbaḳḳrin čsuxrull ḏaḥaḳōna ʕlaynaḥ. anaḥ lamminnaḥ ḳiršō w ḥrinnaḥ ʕa xaffōṯxun.»"
          },
          {
            "lineNumber": "023",
            "textus": "023. ṭaʕnull ḥalinn w ṯōlun. bess."
          }
        ]
      },
      {
        "text": "032. M_SṬ Die heilige Thekla in Maʕlūla.txt",
        "contents": [
          {
            "lineNumber": "001",
            "textus": "001. wōb ōṯ b-zamōna bisnīṯa w hōb bisnīṯa ʕabitōl ilāh il-ḥaḳḳ w tiḏōya battun yxaṭṭbunna, lōmar čirəṣ."
          },
          {
            "lineNumber": "002",
            "textus": "002. iṯḳen ḳaṭlilla, iṯḳen maḥinilla mʕaḏ̣ḏ̣billa, mišwōlun: «ábatan, ču bann nixṭub!»"
          },
          {
            "lineNumber": "003",
            "textus": "003. ḳōymin mlaḳḳḥilla b-bīra, w hanna bīra xulle ḥuyō w aḳərbō."
          },
          {
            "lineNumber": "004",
            "textus": "004. la ḥmull lann ḥuyō w lann aḳərbō iḥəčžam aʕla, la ḳarṭunna."
          },
          {
            "lineNumber": "005",
            "textus": "005. laḳḳḥunna b-ḏukkyōṯa, mʕaḏ̣ḏ̣billa, ḳaṭlilla — ábatan."
          },
          {
            "lineNumber": "006",
            "textus": "006. baʕdēn xaṭṭbunna ġassem meʕla."
          },
          {
            "lineNumber": "007",
            "textus": "007. xassulla ḥḏučča w lappsunna w_aḳʕunna."
          },
          {
            "lineNumber": "008",
            "textus": "008. battayhun yšuḳlunna hōṯe lēlya."
          },
          {
            "lineNumber": "009",
            "textus": "009. ḳōyma mamrōlen: «naffīḳa ana l-elbar!»"
          },
          {
            "lineNumber": "010",
            "textus": "010. ṯyallen rfiḳyōṯa ynufḳan ʕemma, mamrōlen: «lā, balḥūḏ!»"
          },
          {
            "lineNumber": "011",
            "textus": "011. ṭaʕnōl ḥōla w nōfḳa hōb bisnīṯa."
          },
          {
            "lineNumber": "012",
            "textus": "012. hī w naffīḳa, mallxa l-buʕḏa, allxaṯ allxaṯ."
          },
          {
            "lineNumber": "013",
            "textus": "013. infeḳ mtawwrin aʕla, lōmar ščḥunna."
          },
          {
            "lineNumber": "014",
            "textus": "014. imṭaṯ l-aḥḥaḏ ʕamḥōṣeḏ zarʕa."
          },
          {
            "lineNumber": "015",
            "textus": "015. luḳḳil ʕamḥaṣeḏəl lanna zarʕa amrōle: «taxīlax yā zaləmṯa, lōb imreḳ aʕlax ʕōlma, amrullax: mirḳaṯ mett bisnīṯa xassīya ḥḏučča? mallūn: m-yōməl ʕanzōraʕ.» — hū wōb ʕambaḏarəl lanna bḏōra, wōb čū... ʕamzōraʕ, ʕambōḏar, čū ʕamḥōṣeḏ."
          },
          {
            "lineNumber": "016",
            "textus": "016. ṯēn yōma ṯōle ʕal-ōḏ arʕa iščaḥ zarʕa xann iṯḳen."
          },
          {
            "lineNumber": "017",
            "textus": "017. imreḳ tiḏōya aʕle: «taxlax, iḥmič mett bisnīṯa?»"
          },
          {
            "lineNumber": "018",
            "textus": "018. amellun: «yī m-yōmil ʕanzōraʕ!»"
          },
          {
            "lineNumber": "019",
            "textus": "019. amrulle: «ṯḳella ešna, hōḏ rumiš.»"
          },
          {
            "lineNumber": "020",
            "textus": "020. amellun: «lā!»"
          },
          {
            "lineNumber": "021",
            "textus": "021. allxaṯ, hanik batta čzella, hanik ču batta čzella."
          },
          {
            "lineNumber": "022",
            "textus": "022. ṯyalla ʕal-ōʕ ʕayna ti hōxa."
          },
          {
            "lineNumber": "023",
            "textus": "023. ʕōbra, w surtōbiš šenna rabbi."
          },
          {
            "lineNumber": "024",
            "textus": "024. ʕibraṯ b-ann surtōba w ḳʕalla."
          },
          {
            "lineNumber": "025",
            "textus": "025. iṣhaṯ, amrōle: «eh ya_alō p-ḳotərṯax w bə-žlōlčax yinfuḳ nebʕil mō.»"
          },
          {
            "lineNumber": "026",
            "textus": "026. šwaččil ḏwōṯa, ḥammeš uṣpʕan infeḳ ḥamša nibəʕ elġul b-ann mō — čūb xann šbīn?"
          },
          {
            "lineNumber": "027",
            "textus": "027. ē, infeḳ ḥammeš uṣpʕan mōya."
          },
          {
            "lineNumber": "028",
            "textus": "028. hōḏi ḳʕalla ḥetta baʕdēn aḳərbaṯ ṯiḳnaṯ xčōr."
          },
          {
            "lineNumber": "029",
            "textus": "029. hanik zlōla kaʕyōla? — b-berəkṯa, ḏukkil ḳaʕya hōš m-maḳōma elʕel elʕel."
          },
          {
            "lineNumber": "030",
            "textus": "030. ḳaʕyōla l-ōxer waḳča p-ḥayōṯa."
          },
          {
            "lineNumber": "031",
            "textus": "031. mōyṯa elʕel w ṯiḳnaṯ maḥəḏ̣ra ʕžibyōṯa w mišwa ʕžibyōṯa w ačimmaṯ ḳaʕya m-maḳōməl berəkṯa, mar čakla ušma."
          },
          {
            "lineNumber": "032",
            "textus": "032. šwaččil īḏa b-ōb baḥərṯa w ṯiḳnaṯ m-šenna mnaḳḳaṭ mō, nifḳaṯ hōs sažərṯil mišmešṯa w abnull lanna ḏayra b-ḏokkṯa."
          },
          {
            "lineNumber": "033",
            "textus": "033. hōm mʕarrṯa ti xann xawwṯa zʕōr — hōxa ḳabra, hanna ḳaba tīḏa."
          },
          {
            "lineNumber": "034",
            "textus": "034. ē, ḥasslaṯ."
          }
        ]
      },
      {
        "text": "033. ḎČ Die Geschichte des Brōm Wakīn.txt",
        "contents": [
          {
            "lineNumber": "001",
            "textus": "001. hanna brōm wakīn wōb ṭefla, ḳaʕēle maxteməl mar čōma."
          },
          {
            "lineNumber": "002",
            "textus": "002. xōneš w əmnaḏ̣ḏ̣ef w manharle, w ōṯ urḥō ḏōmex m-maḳōma ti mar čōma."
          },
          {
            "lineNumber": "003",
            "textus": "003. orḥa mn-urḥō ifṯaḥ aʕle mʕarrṯa, misti hanna maḳōma ifṯaḥ mʕarrṯa, w hō mʕarrṯa ippa ḳazḳuzō xullun ḏahba w mužawharāt w mn-ann nawʕō ti ṯaminōyin baḥar baḥar baḥar."
          },
          {
            "lineNumber": "004",
            "textus": "004. w hanna wlīya ti mawžut amelle: «ʕappā ḥannax yā brōm w išḳul ḳall mič bōʕ!»"
          },
          {
            "lineNumber": "005",
            "textus": "005. aḳam amelle brōm, brōm wakīn amelle: «ana ču nōxel m-mōləl waḳfa.»"
          },
          {
            "lineNumber": "006",
            "textus": "006. amelle: «ana namellax šḳōl! ḳall mil battax išḳul!»"
          },
          {
            "lineNumber": "007",
            "textus": "007. amelle: «lā, ana ču nōxel m-mōləl waḳfa.»"
          },
          {
            "lineNumber": "008",
            "textus": "008. w ṭaʕnil ḥōle brōm wakīn w infeḳ."
          },
          {
            "lineNumber": "009",
            "textus": "009. aḳam amelle wlīya, mar čōma, tastūra v-xōṭre, amelle: «appillax mett aḥsan mn-anna mōla ti ču bax čšuḳlenne!»"
          },
          {
            "lineNumber": "010",
            "textus": "010. aḳam brōm wakīn ḏukkil mar čōma awəhbe w appēle, aḳam applēle ḥekəmṯa."
          },
          {
            "lineNumber": "011",
            "textus": "011. iṯḳen alō malhemle w mḥakkem ḥekəmṯa ʕarabōy bə-blōtaḥ w ġayərlə blōtaḥ."
          },
          {
            "lineNumber": "012",
            "textus": "012. orḥa mn-ann urḥō ōṯ psōna b-ḏemseḳ, waḥtōnay w tiḏōye čūlun ġayre."
          },
          {
            "lineNumber": "013",
            "textus": "013. iččžaʕ iččžōʕča rappa baḥar, šwulle žamʕōyṯlə ḥkimō ḥetta yḥakkmunne w yayṭbunne — la aḳtar."
          },
          {
            "lineNumber": "014",
            "textus": "014. aḳam amrullun: «ōṯ ġabrōna, fallōḥa m-maʕlūla, ušme brōm wakīn, mḥakkem ḥekəmṯa ʕarabōy. sulḳōn w ayṯunne l-anna psōna, balk mayṭeble!»"
          },
          {
            "lineNumber": "015",
            "textus": "015. aḳam ōṯ ommṯa amrullun: «ḥkimō ti trīsin w mafəhmin w ʕimmayn šhatyōṯa la aḳtar yayṭbunne. hanna ġabrōna ex batte yayṭbenne?»"
          },
          {
            "lineNumber": "016",
            "textus": "016. amrullun: «hačxun sulḳōn ayṯunne!»"
          },
          {
            "lineNumber": "017",
            "textus": "017. aḳam isleḳ ʕa maʕlūla kallfull brōm wakīn yinḥuč yḥakkmell lanna psōna."
          },
          {
            "lineNumber": "018",
            "textus": "018. aḳam hanna ġabrōna, lapplēlun ṭalpun w inḥeč ʕimmayn."
          },
          {
            "lineNumber": "019",
            "textus": "019. atar ḥkimō ti mawžūtin ḥmunne fallōḥa w xass ẓunnarōyṯa w širwōla buṭər rabbi."
          },
          {
            "lineNumber": "020",
            "textus": "020. ōmar battayn yimčaḥnunne yiḥmunne minžat mbaḳḳar p-ḥekəmṯa aw ču mbaḳḳar."
          },
          {
            "lineNumber": "021",
            "textus": "021. aḳam amrulle: «čḳaʕēx hačč bə-wḏ̣ōyṯa w ti ču ḥayle bə-wḏ̣ōyṯa, w nḳatrillax ḥūṭa b-nepṭil psōna ti ču ḥayle, w čḥamēle čžasesəl nepṭe hačč w čmapplēle twō m-ṯēn wḏ̣ōyṯa.»"
          },
          {
            "lineNumber": "022",
            "textus": "022. amellun: « mō-ʕle, ččaxliṯ ʕal_alō w ʕa mar čōma.»"
          },
          {
            "lineNumber": "023",
            "textus": "023. aḳam ḳʕōle brōm wakīn bə-wḏ̣ōyṯa balḥōḏe, w zallun haṯinnun ḳatrull ḥūṭa b-reġrič čaxča."
          },
          {
            "lineNumber": "024",
            "textus": "024. aḳam laḳṭil ḥūṭa w žassin napṭa, amellun: «hanna napṭa napṭiž žamād, mett žammet, ḥatīta. ḳimōn ḥūṭa m-ḥatīta w ḳutrunnē b-īḏlə psōna!»"
          },
          {
            "lineNumber": "025",
            "textus": "025. aḳam zallun, fakkull lanna ḥūṭa, w ōṯ ḳeṭṭa ġappayn, mrapp əp-payṯa, harūn yaʕni, ḳatrunne b-īḏəl ḳeṭṭa w applulle ḥūṭa."
          },
          {
            "lineNumber": "026",
            "textus": "026. ḏukkil žassil ḥūṭa, amellun: «hanna nepṭa nepṭil ḥaywōna, čūb nepṭil barnōša. hanna nepṭa nepṭil ḥaywōna, čūb nepṭil barnōša.»"
          },
          {
            "lineNumber": "027",
            "textus": "027. aḳam čʕažžab haṯinnun, ōmar: «fiʕlan innu hōz zaləmṯa mbaḳḳar.»"
          },
          {
            "lineNumber": "028",
            "textus": "028. aḳa fakkull ḥūṭa mn-īḏəl ḳeṭṭa w ḳatrunne b-īḏlə psōna ti ču ḥayle."
          },
          {
            "lineNumber": "029",
            "textus": "029. aḳam iḏ̣ḥek w čbassam, amellun «ē, šaġəlṯa baṣiṭōy, b-robʕil warḳṯa twō mayṭeb hanna psōna, ḳōyem mallex w mayṭeb.»"
          },
          {
            "lineNumber": "030",
            "textus": "030. ayṯunne l-ġappayn, appulle robʕil warḳṯa, zalle ʕa bzurōyṯa."
          },
          {
            "lineNumber": "031",
            "textus": "031. ayṯ twō m-ti alō aləhme aʕle, w aġəlne w ašḳil lanna psōna."
          },
          {
            "lineNumber": "032",
            "textus": "032. bōṯar mil ašḳne p-fačərṯa zʕōr, aḳa inhaḏ̣ m-čaxče, mnə-srīre, w ṭaʕnil ḥōle w allex w iṭlab xōla."
          },
          {
            "lineNumber": "033",
            "textus": "033. ḏukkil iṭlab xōla, aḳam hann ḥkimō čʕažžab lə-brōm wakīn."
          },
          {
            "lineNumber": "034",
            "textus": "034. amellun: «ana alō appīl w mar čōma appīl.»"
          },
          {
            "lineNumber": "035",
            "textus": "035. aḳam ōbəl lanna psōna, ayṯēle batəlṯa w ayṯēle šhōtča mn-ann ḥkimō ti mawžūtin w applulle."
          },
          {
            "lineNumber": "036",
            "textus": "036. ṯōlun yappulle ḳiršō — la irəṣ."
          },
          {
            "lineNumber": "037",
            "textus": "037. la išḳal ġēr mett zahītay lēle w l-mar čōma."
          },
          {
            "lineNumber": "038",
            "textus": "038. w ḥkimō ti mawžūtin ʕemme ṭalpunne yḥakkem ʕimmayn m-mustašfa, w yisḳel iḳəʕ m-mustašfa — la irəṣ."
          },
          {
            "lineNumber": "039",
            "textus": "039. amellun: «ana nimḥakkem p-ḳura, mnə-blōta lə-blōta.»"
          },
          {
            "lineNumber": "040",
            "textus": "040. w xann l-ḥetta maḏ̣nil ḥayōṯe m-maʕlūla xulla sawa, w hū mḥakkeməl ti ču ḥaylayn, w yōḏaʕ p-ti ġayyībin, w p-xull amra ti mažər bə-blōtaḥ wōb hū ḳōyem bē w mašfēl ti ču ḥaylayn w mayṭeblun."
          },
          {
            "lineNumber": "041",
            "textus": "041. hōḏ ḳeṣṣṯa maʕ marḥūma brōm wakīn."
          }
        ]
      },
      {
        "text": "034. M_ḎČ Der starke Žuryes Šayyība.txt",
        "contents": [
          {
            "lineNumber": "001",
            "textus": "001. bann naḥkēx sōləfṯa ḥrīṯa maʕ zaləmṯa ušme žuryes šayyība, ōbəl mūše."
          },
          {
            "lineNumber": "002",
            "textus": "002. hanna b-ʕaṣre wōb iḳw baḥar, iḳw ḳall mil battax."
          },
          {
            "lineNumber": "003",
            "textus": "003. alō appīle ḳotərṯa w nišṭūṯa w min žamīʕu, ila an iṯḳen ṭōrḳin maṯla bē: «ē mō? flanō iṯḳen ex žuryes šayyība p-ḳūṯa.»"
          },
          {
            "lineNumber": "004",
            "textus": "004. ešna mn-išnō zelle hanna ḥōṣeḏ p-ḥawran."
          },
          {
            "lineNumber": "005",
            "textus": "005. b-axerčlə ḥṣōḏa mapplēle mʕallmōne aġra w mappēle arpʕa mutt ṭlubḥō."
          },
          {
            "lineNumber": "006",
            "textus": "006. ṭaʕellun m-ḥáwrāāān l-ḥetta infaḏ ʕa blōte maʕlūla f-fart ḥaməlṯa eḥḏa."
          },
          {
            "lineNumber": "007",
            "textus": "007. naffaḏ l-payṯa, amell_ebre: «ḳō, ya ibri, ya mūše, ayṯā hanna robʕil muttlə ṭlubḥō mn-elbar!»"
          },
          {
            "lineNumber": "008",
            "textus": "008. infeḳ ebre ḥetta yayṯell lanna robʕim muttlə ṭlubḥō, ščiḥne felkil ʕetla, ḳʕōle ḳaleble ḳlōba."
          },
          {
            "lineNumber": "009",
            "textus": "009. amelle «wrāx ya eppay, ṭaʕničče ʕa fart xaffṯa m-ḥawran l-ōxa, la ačəʕbiṯ bē. hačči la baḳḳrič čṭuʕnenne w čišwenne misti payṯa?»"
          },
          {
            "lineNumber": "010",
            "textus": "010. amelle: «ē, iḳḳer baḥar, ya eppay.»"
          },
          {
            "lineNumber": "011",
            "textus": "011. w orḥa mn-urḥō wōb ʕammiščġel xett b-ḏemseḳ, p-ḥaṣlō ti bē malaṣ."
          },
          {
            "lineNumber": "012",
            "textus": "012. hannun mašhūrin, marōyəl ḏemseḳ, xullun ġappayn xšūra w ġišrō w mā yušbih zālik."
          },
          {
            "lineNumber": "013",
            "textus": "013. ōṯ aḥḥaḏ žammōla, ʕemme ġamla mn-anna ti iḳō, w ḥammel aʕle ġešra, w ayyīṯle m-ġūṭṯa w ōṯ ʕa maẓẓ əl-ʔṣab, ʕa ḥaṣlō ti bē malaṣ."
          },
          {
            "lineNumber": "014",
            "textus": "014. atar ʕōṯṯa b-ḏemseḳ ʕṣufrō rōššin mōya w mnaḏ̣ḏ̣fin."
          },
          {
            "lineNumber": "015",
            "textus": "015. allex hōz zaləmṯa w ʕamzōʕeḳ: «baʕʕḏōn tarba!» w «la barnaš yawḳef ḳummi!» w «la barnaš yṯēle m-ḳommil ġamla!»"
          },
          {
            "lineNumber": "016",
            "textus": "016. w ršīšin mōya, aḳa zaḥlaḳ ġamle."
          },
          {
            "lineNumber": "017",
            "textus": "017. ḏukkiz zaḥlaḳ ġamle, isḳaṭ w ġešra p-ḥaṣṣe ōz yrawwḥell ġamla."
          },
          {
            "lineNumber": "018",
            "textus": "018. ižčmaʕ hōḏ ommṯa, ṯōle žuryes šayyība m-žoməlṯa."
          },
          {
            "lineNumber": "019",
            "textus": "019. amelle: «ē, ṭawwel bōlax yā_xī. mō iṯḳen p-tunya? ē, ana nṭaʕell lanna ġešra.»"
          },
          {
            "lineNumber": "020",
            "textus": "020. amelle mōrəl ġamla: «kōn ṭṭaʕell lanna ġešra, ana nimsamaḥlax b-aġre w b-ġamla ti ṭʕīlle.»"
          },
          {
            "lineNumber": "021",
            "textus": "021. amelle: «fōk hann ḥablō m-ʕal-anna ġešra!»"
          },
          {
            "lineNumber": "022",
            "textus": "022. fakkil lann ḥablō, ižčmaʕ uppe emʕa zalman."
          },
          {
            "lineNumber": "023",
            "textus": "023. amellun: «ḏ̣awwlulli ṭarfil ġešra bess m-mayla aḥḥaḏ!»"
          },
          {
            "lineNumber": "024",
            "textus": "024. aḳa ižčmaʕ šobʕa ṯmōnya ġabrūn, rafʕuṭṭ ṭarfil ġešra, ḏ̣awwunne m-mayla minnayn."
          },
          {
            "lineNumber": "025",
            "textus": "025. ṯōle žuryes šayyība, aṭwniẓ ẓunnarōyṯe w šūna ʕa xaffṯe."
          },
          {
            "lineNumber": "026",
            "textus": "026. arnḥil xaffṯe erraʕ mn-anna ġešra w izʕaḳ: «yā mar žuryes!», w aḳam b-ġešra."
          },
          {
            "lineNumber": "027",
            "textus": "027. ṭaʕnil ġešra m-ḏukkis saḳḳeṭ bē ġamla l-misti ḥaṣlō ti bē malaṣ, ōṯ ḳīmčiṯ ṯarč emʕa mičər masōfča."
          },
          {
            "lineNumber": "028",
            "textus": "028. ellel ṣalpi ġešra w sannte ʕemmi lann ġišrō."
          },
          {
            "lineNumber": "029",
            "textus": "029. hōxa mōn ti minəpṣaṭ akṯar mett? inəpṣaṭ menne marōyəl ḥaṣlō, bē malaṣ."
          },
          {
            "lineNumber": "030",
            "textus": "030. mōrəl ġamla taššril ġamle w zalle."
          },
          {
            "lineNumber": "031",
            "textus": "031. amellun: «yā_xī, zuʕḳōn ʕal-ōz zaləmṯa! ana la batt aġril ġešra w la batti ġamla tīḏe. yṯēle yšuḳlell ġamle w yzelle.»"
          },
          {
            "lineNumber": "032",
            "textus": "032. hōṯe azʕel, ṭaʕəl ḥōle w zalle."
          },
          {
            "lineNumber": "033",
            "textus": "033. aḳam laḥkull žammōla, ayṯunne."
          },
          {
            "lineNumber": "034",
            "textus": "034. amelle: «ṯāx, wrāx yā ḥūn! ana ču nōxel m-mōləl ġayər. hanna ġamlax w hanna aġril ġamlax, w alō yīb ʕemmax! ana xann alō appīl.»"
          },
          {
            "lineNumber": "035",
            "textus": "035. w m-žoməlṯil šaġlōṯa ti ṯōḳnan b-zamōnəl safar barlik, īle ebər ḥōna, wōb iṭleb l-ʕaskarōyṯa p-ḥarba rappa."
          },
          {
            "lineNumber": "036",
            "textus": "036. marreḳ b-ḏemseḳ, ḥmačče tawrōyṯa ti žandurma, arheṭ battun ykuʕmunne."
          },
          {
            "lineNumber": "037",
            "textus": "037. išmaṭ ʕa maẓẓ əl-ʔaṣab, laḥḳunne."
          },
          {
            "lineNumber": "038",
            "textus": "038. ḏukkṯil laḥḳunne hannun, iʕber l-ġappil mōn? l-ġappil ḏōḏe, batte yiṭmur."
          },
          {
            "lineNumber": "039",
            "textus": "039. amelle:«mōx wrāx yā ḏōḏ, čšammeṭ?»"
          },
          {
            "lineNumber": "040",
            "textus": "040. amelle: «tawrōyṯa ti žandurma lḥiḳōl. hōš kamšill šaḳlill ʕa ʕaskarōyṯa.»"
          },
          {
            "lineNumber": "041",
            "textus": "041. aḳam laḳṭil ebər ḥōne mn-arʕa w šalfe, ayṯne p-ḥaṣṣil ʕakkarō."
          },
          {
            "lineNumber": "042",
            "textus": "042. ʕillaṯ tawrōyṯa roḥle, la ščḥunne."
          },
          {
            "lineNumber": "043",
            "textus": "043. «ē, zaləmṯa iʕber, hōš iʕber ʕa wḏ̣ōyṯa l-ġappax ʕa ḥōṣla l-ġappax. hanik ōb?»"
          },
          {
            "lineNumber": "044",
            "textus": "044. amellun: «ē, la ihmiṯ mett. ha, hanna ḥōṣla, tawwrōn!»"
          },
          {
            "lineNumber": "045",
            "textus": "045. ḳʕōlun mtawwrin mʕaynyin mpaləpšin, ē čūb zaləmṯa p-ḥōṣla."
          },
          {
            "lineNumber": "046",
            "textus": "046. ḏōḏe laḳṭe w šalfe ʕa ʕakkōra."
          },
          {
            "lineNumber": "047",
            "textus": "047. hōṯe m-ʕakkōra ṭaʕnil ḥōle w išmaṭ ʕa ġayril ʕakkarō ḥetta infaḏ l-šōrʕa w išmaṭ w zalle."
          },
          {
            "lineNumber": "048",
            "textus": "048. w əm-žoməlṯil salfōṯa ti maḥkyillun xett maʕ žuryes šayyība p-ḳūṯe w əb-ʕazme, waybin b-napka."
          },
          {
            "lineNumber": "049",
            "textus": "049. wōb ḳaḏ̣a ti maʕlūla b-napka, w žmīʕin ommṯa baḥar baḥar."
          },
          {
            "lineNumber": "050",
            "textus": "050. ōṯ aḥḥaḏ mṣaraʕžay mn-ann blatō ti ġarbōyan, inḥeč ʕammišw mṣaraʕča hū w aḥḥaḏ ḥrēna."
          },
          {
            "lineNumber": "051",
            "textus": "051. aḳam ti iḳw ẓixəllə rfīḳe."
          },
          {
            "lineNumber": "052",
            "textus": "052. ḏukkiẓ ẓixne, irbaṯ nefše baḥar."
          },
          {
            "lineNumber": "053",
            "textus": "053. ḳʕōle zōʕeḳ: «sāḥli, tatami, durzi, waṯani, kiza, žabali!»"
          },
          {
            "lineNumber": "054",
            "textus": "054. mōn šiməʕne m-ti ḳaʕyin w mawžūtin? šiməʕne žuryes šayyība."
          },
          {
            "lineNumber": "055",
            "textus": "055. amelle: «nmasmaḥlax čīmar xulle mett, bess la čīmar: «žabali!»"
          },
          {
            "lineNumber": "056",
            "textus": "056. amelle: «žabali» w «sāḥli» w min žamīʕu."
          },
          {
            "lineNumber": "057",
            "textus": "057. aḳam inḥeč leʕle žuryes šayyība."
          },
          {
            "lineNumber": "058",
            "textus": "058. amelle: «ē, farrāʕ w xassā waʕyōṯa ti mṣaraʕča w ṯāx liʕəl!»"
          },
          {
            "lineNumber": "059",
            "textus": "059. amelle: «ana ču nimṣōraʕ w lā nimbaḳḳar nṣōraʕ w lā ġapp waʕyōṯa. ana uxxmin nōb.»"
          },
          {
            "lineNumber": "060",
            "textus": "060. xassīl ẓunnarōyṯe w ṭawwīlla xann ex šaḳabōna w ḏwōṯe roḥəl ḥaṣṣe."
          },
          {
            "lineNumber": "061",
            "textus": "061. maṯḥi īḏe žuryes šayyība l-anna baṭal ti ʕamṣōraʕ, w hōṯe applēle īḏe."
          },
          {
            "lineNumber": "062",
            "textus": "062. kamše xann b-īḏe, iḥzaḳ, aḳa ʕaṣərlēle ḏwōṯe."
          },
          {
            "lineNumber": "063",
            "textus": "063. faṯṯaḥ hann ḥammeš uspʕan w ḳʕōlen nōbʕan eḏma."
          },
          {
            "lineNumber": "064",
            "textus": "064. aḳam rkaʕle, sallimlēle sayfa w čorsa, w infeḳ m-ḥaləfṯa ti mṣaraʕča w išmaṭ, w ōbəl mūše šaḳlir rebḥa aʕle."
          },
          {
            "lineNumber": "065",
            "textus": "065. w yōməl ixčer ōbəl mūše, ḳʕōle atar, īle berče maxtmōle. amell berče..."
          },
          {
            "lineNumber": "066",
            "textus": "066. ṯalla ʕaḳərba ḳarṭačče bə-ḳḏōle. hanik ḳarṭačče ʕaḳərba? bə-ḳḏōle."
          },
          {
            "lineNumber": "067",
            "textus": "067. amell berče: «ṯāš wrīš birči, ḥmilī hōḥ ḥlaslḇsča mō ti ʕamḳarṭōl bə-ḳḏōl!»"
          },
          {
            "lineNumber": "068",
            "textus": "068. ṯalla ščḥačča ʕaḳərba. ʕaḳərba w orba samma la intar bē bnawb əbnawb."
          },
          {
            "lineNumber": "069",
            "textus": "069. ōmar: «mxammella ḥaslūsča xann ḳattil xann, ḳarr rayšil mḥaṭṭa.»"
          },
          {
            "lineNumber": "070",
            "textus": "070. atar hanna žuryes šayyība wōb m-ġabərnō ti mawhūbin əb-maʕlūla p-ḳotərṯa w əm-maržalča."
          },
          {
            "lineNumber": "071",
            "textus": "071. w īe salfōṯa baḥar, yaʕni ču naḥfīẓəl xullen ḥetta naṭəklēx yaʕni p-čamōmen."
          },
          {
            "lineNumber": "072",
            "textus": "072. atar ešna minnayn ōmar inḥeč iščġel b-ḏemseḳ."
          },
          {
            "lineNumber": "073",
            "textus": "073. miščġel mḥawweš xoḏ̣ərṯa, xuppez, ḳurreṣ, w zelle mzappen."
          },
          {
            "lineNumber": "074",
            "textus": "074. hanik ṯēle ḏōmex ōbəl mūše? ṯēle ḏōmex p-forna, w hanna forna wōb mōre ušme sarkes ʕaptalla."
          },
          {
            "lineNumber": "075",
            "textus": "075. hōš nmaḥkēx sōləfṯa meʕle, mišṭaʕ p-sayfa w čorsa."
          },
          {
            "lineNumber": "076",
            "textus": "076. ē, lēlyil ʕēḏ rayšil ešna hann ḳuryōy ti bab čōma w ḳaṣṣāʕ ōfyin ġappil lann marōyəl forna."
          },
          {
            "lineNumber": "077",
            "textus": "077. w uxxul_aḥḥaḏ ōf ṣunōyṯil kuppō, mišw iṯər ḳurəṣ w ḳannīnčil ḥamra ya ṯarč ḳannīnyan ḥamra, mḳattmillen l-mōrəl forna ʕiḏōyṯa."
          },
          {
            "lineNumber": "078",
            "textus": "078. iṯḳen mayṯyin w mišwin b-ann ḳanninyōṯa, w ōṯ minnayn... ġappe ʕoləpṯit taffa ti mōxel bā ḳamḥa ḥetta yīluš, xett faḏ̣ya, tōlḳin bā ḥamra ḥetta imlaṯ."
          },
          {
            "lineNumber": "079",
            "textus": "079. hōḏ šōḳla maṣḥil mutta, hōḏ ʕoləpṯil taffa šōḳla masḥil mutta."
          },
          {
            "lineNumber": "080",
            "textus": "080. imlaṯ ḥamra l-elʕel, lə-mluṯṯa w ḳurṣō baḥar ōṯ, w ižčmaʕ uppe ʕasra ḥammeščaʕsar šapp ʕemmil ōbəl mūše, w mōrəl forna."
          },
          {
            "lineNumber": "081",
            "textus": "081. aḳam ōbəl mūše amell lann šappō: «ṯōn niḳsum! ana ḥiṣṣṯi hōʕ ʕoləpṯa ti taffa, w hačxun hann ḳanninyōṯa lēlxun w hann ḳurḥōyəl kuppō f-felka.»"
          },
          {
            "lineNumber": "082",
            "textus": "082. xašīṯa xann. amrulle: «ux mič čbōʕ yā ōbəl mūše.»"
          },
          {
            "lineNumber": "083",
            "textus": "083. ōbəl mūše ōxel ḳurṣil kuppō w laḳeṭəl lōʕ ʕoləpṯit taffa w kōraʕ."
          },
          {
            "lineNumber": "084",
            "textus": "084. karaʕle ṯarč eṯlaṯ kurʕan m-ti battax hinn, xann la-ḥetta šiṯna xulla sawa."
          },
          {
            "lineNumber": "085",
            "textus": "085. ḏukkṯil ḥasslaṯ w isbeʕ, intar kayfa b-rayše, aḳam batte yirḳuḏ."
          },
          {
            "lineNumber": "086",
            "textus": "086. amellun: «yā bnōy, zaḳḳfōn! ōbəl mūše batte yirḳuḏ.»"
          },
          {
            "lineNumber": "087",
            "textus": "087. aḳa ḳʕōle rōḳeḏ, aḳam hapṭil ḳoppṯa, w hinn ḳaʕyin p-šičwōyṯa p-ḥaṣṣil ḳoppṯa."
          },
          {
            "lineNumber": "088",
            "textus": "088. mn-oḳre w ḳūṯe ḏukkil ḳʕōle rōḳeḏ, iṯḳen xifō mxaffsin erraʕ m-ruġrōye, hapṭil ḳoppṯa."
          },
          {
            "lineNumber": "089",
            "textus": "089. aḳam sarkes ʕaptala amelle: «yā šbīn, muxrōmča l-alō lōfaš čirḳuḏ! ḳʕāx w bila čirḳuḏ, ḥarplīčəl ḳoppṯa.»"
          },
          {
            "lineNumber": "090",
            "textus": "090. hanna žuryes šayyība m-zalmōṯa ti žabābra ti maʕlūla."
          },
          {
            "lineNumber": "091",
            "textus": "091. xann alō appīlle marḥūma, w mazəkrin iṭʕan šlīflə xyarōṯa m-ḏemseḳ lə-blōta f-fart ṭaʕənṯa eḥḏa."
          },
          {
            "lineNumber": "092",
            "textus": "092. šlīfa rabb, batte ḥammeš zalman eʕsar zalman ču ṭaʕnalle ʕasra mičər."
          },
          {
            "lineNumber": "093",
            "textus": "093. ṭaʕne ʕa xaffṯe m-ḏemseḳ lə-blōta."
          },
          {
            "lineNumber": "094",
            "textus": "094. hōḏ sōləfṯa maʕ žuryes šayyība."
          }
        ]
      },
      {
        "text": "035. M_ḎČ Die Geschichte des Sarkes ʕAptalla.txt",
        "contents": [
          {
            "lineNumber": "001",
            "textus": "001. bann naḥkēx sōləfṯa ḥrīṯa maʕl_aḥḥaḏ ušme sarkes ʕaptalla, azkirlillax ʕa ḏokkča."
          },
          {
            "lineNumber": "002",
            "textus": "002. hanna farrōna, ōf leḥma p-forna ti sifl it-talle b-ḏemseḳ."
          },
          {
            "lineNumber": "003",
            "textus": "003. hanna layyef ʕa sayfa w čorsa, w ašbahay baḥar baḥar."
          },
          {
            "lineNumber": "004",
            "textus": "004. ṣūrče ḥalya w šappa m-ti battax nū, mišṭaʕ b-iṯər sayf."
          },
          {
            "lineNumber": "005",
            "textus": "005. aḳam šariṭunne ommṯa, ayṯulle šobʕa ḥmōr ṣaffunnun xann ṣeffa ḳūrəl baʕḏ̣inn, w hann ḥmarō ḥilsayn ziḥlawnōyin, ʕarḏ̣il ḥelsa mett mečra."
          },
          {
            "lineNumber": "006",
            "textus": "006. amrulle: «w hačč ʕačmišṭaʕ p-sayfa w čorsa, bax čiḳmuz maʕl-ann šobʕa.»"
          },
          {
            "lineNumber": "007",
            "textus": "007. ḳʕōle mišṭaʕ b-iṯər sayf, ṭarḳil īḏe p-ḥelsil awwal aḥḥaḏ w ōfez, ḳaṭṭaʕ maʕ šobʕa ḥōḏ, maʕ šobʕa ḥmōr."
          },
          {
            "lineNumber": "008",
            "textus": "008. ḳaṭṭʕann l-ōṯe mayla, aḳa zaḳḳfulle w appulle šhōtča."
          },
          {
            "lineNumber": "009",
            "textus": "009. baʕdēn ṭalpunne ʕa frānsa yišṭaʕ hū w aḥḥaḏ mnə-frānsa."
          },
          {
            "lineNumber": "010",
            "textus": "010. ommṯa ellel p-sayfa w čorsa ex mubarāʔ ti ṯōḳnan imōḏ."
          },
          {
            "lineNumber": "011",
            "textus": "011. zalle mn-ōxa ʕa frānsa."
          },
          {
            "lineNumber": "012",
            "textus": "012. ellel ižčmaʕ baḥar šaʕba, w aʕlen innu sarkes ʕaptalla m-surīya w blōte maʕlūla batte yišṭaʕ hū w aḥḥaḏ mn-ellel, yaʕni ču nbaḳḳrill ešme anaḥ."
          },
          {
            "lineNumber": "013",
            "textus": "013. ḳʕōlun mišṭaʕyin žawəlṯa rappa, w hū ʕammišṭaʕ, aṭar sayfa mn-īḏe."
          },
          {
            "lineNumber": "014",
            "textus": "014. w hanna sayfa hanik batte yisḳaṭ? batte yisḳaṭ p-ḥaṣṣil ommṯa."
          },
          {
            "lineNumber": "015",
            "textus": "015. w ōṯ šrīṭa, iḥžez baynṯil ommṯa w baynṯil laʕʕabō."
          },
          {
            "lineNumber": "016",
            "textus": "016. aḳa ōneṭ m-ḥaṣṣlə šrīṭa w sčliḳnis sayfa, la affne yisḳaṭ ʕal_arʕa."
          },
          {
            "lineNumber": "017",
            "textus": "017. la affne yisḳaṭ, lā ʕal_ommṯa w lā ʕal_arʕa, w sčlīḳle xann b-īḏe w rōžaʕ ʕa ṣōḥṯa ti ḥoləḳṯa ti mišṭʕīnya, ẓixəllə zḥīme w ʕallem aʕle, šaləʕlēle... šarəmlēle eḏne b-nawb p-ḥattis sayfa."
          },
          {
            "lineNumber": "018",
            "textus": "018. aḳam zaḳḳfulle xull lann ti mawžūtin, ixṯab šhōtča w applulle w waḳḳʕunna m-raʔīsəž žumhurōyṯa ti frānsa b-ōṯe waḳča, w ayṯna ʕemme l-ōxa."
          },
          {
            "lineNumber": "019",
            "textus": "019. w maḏ̣ḏ̣nil ḥayōṯe laʕʕōbəs sayfa w čorsa, la barnaš ẓixne abatan abatan."
          }
        ]
      },
      {
        "text": "036. M_LS Yawse Drūb und di Hyäne.txt",
        "contents": [
          {
            "lineNumber": "001",
            "textus": "001. ōṯ aḥḥaḏ m-ġappaynaḥ, ušme yawse drūb, ʕaččīḳa."
          },
          {
            "lineNumber": "002",
            "textus": "002. hanna naḥḥeč ʕa mōya bib-lēlya, ōz yašḳell ḥaḳle p-xanunō, w awwalča waḥša baḥar ġappaynaḥ, ḏ̣abʕa, baḥar waḥša."
          },
          {
            "lineNumber": "003",
            "textus": "003. zōyʕin menne ommṯa, hū ižreʕ, ču mahemmle."
          },
          {
            "lineNumber": "004",
            "textus": "004. aḳam hanna, naḥḥeč ʕa mōya, iṭʕen fanōsa b-īḏe  w buntḳōyṯa p-xaffṯe, w muġərfīṯe."
          },
          {
            "lineNumber": "005",
            "textus": "005. naḥḥeč ʕa mōya, infaḏ ḏ-ḏokkṯa xann zabōḳa ġappil bisčanō ti  mar sarkes."
          },
          {
            "lineNumber": "006",
            "textus": "006. waḥša ṭmīrle, ḏ̣abʕa ṭmīrle b-ōḏ_arʕa, ču ḥammīlle."
          },
          {
            "lineNumber": "007",
            "textus": "007. iʕber b-zaləmṯa, začče, začče l-ōṯe mayla."
          },
          {
            "lineNumber": "008",
            "textus": "008. zlalla buntḳōyṯa b-ḏokkṯa w waʕyōṯər rayše b-ḏokkṯa, fanōse zalle b-ḏokkṯa."
          },
          {
            "lineNumber": "009",
            "textus": "009. hann ižreʕ, ču mahemmle, ġatre ġtōra ḏ̣abʕa."
          },
          {
            "lineNumber": "010",
            "textus": "010. aḳam hanna amelle: «yā ḳbīra marō, ġatrīčən ġtōra, hōḏ ču ḥšība.»"
          },
          {
            "lineNumber": "011",
            "textus": "011. amell ḏ̣abʕa: «hōḏ ču ḥšība hōḏ.»"
          },
          {
            "lineNumber": "012",
            "textus": "012. aḳam hanna, lammil fanōse w lammil buntḳōyṯe w l-alkul w ōče žbīḏəl mōya w zalle."
          },
          {
            "lineNumber": "013",
            "textus": "013. kammel m-mušḳīṯəl ḥaḳle, ašḳnil ḥaḳla w isleḳ."
          },
          {
            "lineNumber": "014",
            "textus": "014. lorkaʕ karr ḏ̣abʕa yṯēle leʕle. ḥimne ižreʕ lorkaʕ karr."
          },
          {
            "lineNumber": "015",
            "textus": "015. ġayre bess yiḥəm naẓərṯa zʕōr ḳōṭaʕ leppe."
          }
        ]
      },
      {
        "text": "037. M_YB Der scherzende Bräutigam.txt",
        "contents": [
          {
            "lineNumber": "001",
            "textus": "001. ōṯ šappa ixṭeb šappṯa, ḳaʕyin w ʕammičnaġīšin ʕemmil baʕḏ̣innun."
          },
          {
            "lineNumber": "002",
            "textus": "002. aḳa šappa maṯṯl_īḏe ʕa bisnīṯa, ḳōmaṯ hōb bisnīṯa aġšaṯ, ṣafərnaṯ yaʕni."
          },
          {
            "lineNumber": "003",
            "textus": "003. aḳa hanna šappa batte yṣaḥḥenna, amella: «ḳūm yḳuṭʕell ʕumriš! ana ʕanmōzaḥ ʕimmiš.»"
          }
        ]
      },
      {
        "text": "038. M_YB Der Gang zur Mühle.txt",
        "contents": [
          {
            "lineNumber": "001",
            "textus": "001. ōṯ ġabrōna, payṯe erraʕ m-šenna."
          },
          {
            "lineNumber": "002",
            "textus": "002. zalle išḳal ṭaḥənṯa w zalle yiṭḥun b-yabruḏ."
          },
          {
            "lineNumber": "003",
            "textus": "003. lukkil iṭḥan w rōžaʕ infaḏ r-rayšiš šenna, fakkil ḳuttōrəl ʕetla w faḏ̣niṭ ṭaḥənṯa w amella: «zīš ʕa xwōrl_emmlə yḥanne!»"
          },
          {
            "lineNumber": "004",
            "textus": "004. inḥeč hū ʕa payṯa, infaḏ l-payṯa l-ġappil eččṯe, amella l-eččṯe: «la nafḏaṯ ṭaḥənṯa l-ōxa?»"
          },
          {
            "lineNumber": "005",
            "textus": "005. amrōle: «lā, ʕaža? anik čšawwīlla?»"
          },
          {
            "lineNumber": "006",
            "textus": "006. amella: «faḏ̣ičča m-rayšiš šenna w amrilla: zīš ʕa xwōrl_emmlə yḥanne!»"
          },
          {
            "lineNumber": "007",
            "textus": "007. amrōle: «la nafḏaṯ» w aḳa iṯḳen mḳattrin əb-baʕḏ̣innun."
          }
        ]
      },
      {
        "text": "039. M_YB Das zweite Stockwerk.txt",
        "contents": [
          {
            "lineNumber": "001",
            "textus": "001. ōṯ ġabrōna ʕal-bárake, īle payṯa ʕa ḥattis sayla mʔallaf mn-iṯər ṭēbiḳ."
          },
          {
            "lineNumber": "002",
            "textus": "002. ešəllə ṯlēṯ w šeṯṯ inḥeč saylō ġappaynaḥ rappin baḥar, šaḳlull payṯyōṯa."
          },
          {
            "lineNumber": "003",
            "textus": "003. ē, ṯōlun ġmōʕča leʕle amrulle: «nfōḳ əm-payṯa, hōš ṯēle sayla šaḳellax!»"
          },
          {
            "lineNumber": "004",
            "textus": "004. žawibann hū, amellun: «e, nōḥeč sayla šaḳell ṭēbiḳ rʕō w maffēl ʕillō.»"
          },
          {
            "lineNumber": "005",
            "textus": "005. bōṯar felkiš šaʕṯa inḥeč zawəṯṯa p-sayla, žarəflalle payṯa xulle sawa, w hū infeḳ erraʕ menne rabbak raḥīm."
          },
          {
            "lineNumber": "006",
            "textus": "006. baʕdēn zalle ʕa payṯa ġayriḏ ḏokkṯa."
          }
        ]
      },
      {
        "text": "040. M_MX Die beiden geistesschwachen Ehemänner.txt",
        "contents": [
          {
            "lineNumber": "001",
            "textus": "001. b-zamōna ōṯ ṯarči ḥaṯawōṯa."
          },
          {
            "lineNumber": "002",
            "textus": "002. čʔahhal, aspaṯ uxxul_eḥḏa ġabrōna."
          },
          {
            "lineNumber": "003",
            "textus": "003. b-ẓāhir ġabərnayn uppun ḳalles hbulya."
          },
          {
            "lineNumber": "004",
            "textus": "004. yōma m-yumō eḥḏa minnayhen ḥōṯa išwaṯ ʕzīmča w aʕzmaččil ḥōṯa leʕla."
          },
          {
            "lineNumber": "005",
            "textus": "005. išw aḳərṭūṯ, išw nayya, nayya mišwin ḳūra biṣlō."
          },
          {
            "lineNumber": "006",
            "textus": "006. amrōl ġabrōna: «yā ġabrōna, ē battaḥ beṣla!»"
          },
          {
            "lineNumber": "007",
            "textus": "007. ōṯi xawwṯa p-ḥaṣṣil ṯarʕa, šawwiyill biṣlō bā."
          },
          {
            "lineNumber": "008",
            "textus": "008. zalle ayṯ semla w šūne ʕal-ōx xawwṯa w isleḳ atar l-ḥetta yayṯ beṣla."
          },
          {
            "lineNumber": "009",
            "textus": "009. hū w salleḳ ʕa semla, amella: «wēš ya ḥorəmṯa, ē ana nsalleḳ yumma nnaḥḥeč?»"
          },
          {
            "lineNumber": "010",
            "textus": "010. amrōle: «yā ġabrōna, ḏōb ʕemmax beṣla yīb əčnaḥḥeč, ču ʕemmax beṣla yīb əčsalleḳ.»"
          },
          {
            "lineNumber": "011",
            "textus": "011. inḥeč w ḳʕōlun, amrōl ḥōṯa: «ḥmīš?»"
          },
          {
            "lineNumber": "012",
            "textus": "012. amrōla: «ē, ḥayyīna. emḥar ʕzīmča ġappi xett ana.»"
          },
          {
            "lineNumber": "013",
            "textus": "013. ṯōle bōṯar iṯər yūm, išwaṯ ʕzīmča l-ḥōṯa."
          },
          {
            "lineNumber": "014",
            "textus": "014. ṯalla ḥōṯa leʕla, hī w ġabrōna."
          },
          {
            "lineNumber": "015",
            "textus": "015. ṯalla amrōl... əl-ġabrōna: «yō ġabrōna, ḥassel ḳamḥa, čūṯ ḳamḥa ḥetta nīluš, ḥetta nišw leḥma. zēx, šḳōl hōṭ ṭaḥənṯa w zēx ʕa reḥya w ṭuḥna!»"
          },
          {
            "lineNumber": "016",
            "textus": "016. ṯalla, ʕappalle ḏ̣arfil mō, ḏ̣arfa iməl mōya, amrōle: «ḥōṭ ṭaḥənṯa, yaʕni ḥiṭṭō.»"
          },
          {
            "lineNumber": "017",
            "textus": "017. ḥammlann ʕal-anna ḥmōra w zalle l-ġappil ṭaḥḥōna ʕa reḥya."
          },
          {
            "lineNumber": "018",
            "textus": "018. imṭ əl-ġappil ṭaḥḥōna b-reḥya, amelle: «márḥaba!»"
          },
          {
            "lineNumber": "019",
            "textus": "019. «márḥaba!»"
          },
          {
            "lineNumber": "020",
            "textus": "020. amelle: «īḥ ṭaḥənṯa, baḥ nṭuḥnenna.»"
          },
          {
            "lineNumber": "021",
            "textus": "021. amelle: «ē, apšir!»"
          },
          {
            "lineNumber": "022",
            "textus": "022. ṯōle ṭaḥḥōna, amelle: «ani ṭaḥənṯa?»"
          },
          {
            "lineNumber": "023",
            "textus": "023. amelle: «ḥā, mḥammla ʕa ḥmōra!»"
          },
          {
            "lineNumber": "024",
            "textus": "024. ṯōle miṯəḥl_īḏe ṭaḥḥōna bə-spaʕṯe, ʕayn, ščiḥna čūb ḥiṭṭō — yaʕni mōya."
          },
          {
            "lineNumber": "025",
            "textus": "025. iḏeʕ innu hanna baḥīṭay, amelle: «ē, ṭawwel bōlax, hōš ōṯ ṯarč ṭaḥnan ḳommax, ḥetta nṭuḥnenn nṭaḥəllēx hī. zēx šḳōl rōḥṯax ḳalles w čnēḥ w ḳʕōx!«"
          },
          {
            "lineNumber": "026",
            "textus": "026. zalle hū, šūl lōf farwṯa ʕa xaffōṯe w išw ṭurrōḥča w išw mxaddadīṯa w ažʕi yičneḥ ḳalles, willa aġreḳ iḏmex."
          },
          {
            "lineNumber": "027",
            "textus": "027. ṯōle ṭaḥḥōna, affne iḏmex w ayṯil mūsəl ḥallaḳūṯa w ḥaləḳlēle šarbōye w ḏeḳne w ġbinōye, affne muzzuṭ."
          },
          {
            "lineNumber": "028",
            "textus": "028. aṣpar aʕle ḳalles, ṯōle arkše, amelle: «ḳōm, mō čiḏmex, wēn? ṭaḥəllillax, ḥaslaṯ ṭaḥnōṯa w ṭaḥəllillax ṭaḥənṯax w ʕapplillax hī p-ḳorʕa. ḳō yalla ḥammēl w yalla!»"
          },
          {
            "lineNumber": "029",
            "textus": "029. aḳam hanna, ḥammell lōṭ ṭaḥənṯa ʕal-anna ḥmōra w zalle ʕa payṯe l-ġappil eččṯe."
          },
          {
            "lineNumber": "030",
            "textus": "030. imṭ əl-payṯa, taḳḳiṯ ṯarʕa, nifḳaṯ eččṯe: «mō? mannu hačči?»"
          },
          {
            "lineNumber": "031",
            "textus": "031. amella: «ana, ġabrūniš! ġabrōna ti ṭaḥniččiṭ ṭaḥənṯa w ṯill.»"
          },
          {
            "lineNumber": "032",
            "textus": "032. amrōle: «lā!»"
          },
          {
            "lineNumber": "033",
            "textus": "033. atar ʕaynaṯ ščḥačče čūṯ metti, iḥleḳ šarbōye w ġbinōye, amrōle: lā, hačč čūb ġabrūn, hačč šaġəlṯax šaġəlṯa. mō ušme... ana ġabrūni īle šarbō w īle kaza.»"
          },
          {
            "lineNumber": "034",
            "textus": "034. «šyā kaza!»"
          },
          {
            "lineNumber": "035",
            "textus": "035. amrōle: «ha! hattā nayṯillēx mrōyṯa!»"
          },
          {
            "lineNumber": "036",
            "textus": "036. zlalla ayṯillalle mrōyṯa w ṯalla leʕle, amralle: «ḥmā ḥōlax b-mrōyṯa!»"
          },
          {
            "lineNumber": "037",
            "textus": "037. ʕayn bə-mrōyṯa ščiḥəl ḥōle čūṯ lā šarbō walā ġbinō wala kaza."
          },
          {
            "lineNumber": "038",
            "textus": "038. amrōle: «hačči aḥḥaḏ inglīzay hačči!»"
          },
          {
            "lineNumber": "039",
            "textus": "039. amella: «ya ḥorəmṯa, lā!»"
          },
          {
            "lineNumber": "040",
            "textus": "040. amrōle: «ha!»"
          },
          {
            "lineNumber": "041",
            "textus": "041. amella: «lakōn hattay nmalliš! hanna malʕūna, hanna ṭaḥḥōna arkšil inglizō w šattre w ana affin niḏmex b-reḥya ḳayyam.»"
          }
        ]
      },
      {
        "text": "041. YS Der verrückte Kindesentführer.txt",
        "contents": [
          {
            "lineNumber": "001",
            "textus": "001. ōṯ aḥḥaḏ m-napka, mažnun, īle ʕtūwa īle ebra."
          },
          {
            "lineNumber": "002",
            "textus": "002. zelle naġeble w ṯele masseḳle ʕa maḏenča."
          },
          {
            "lineNumber": "003",
            "textus": "003. ḳōye batte yšulfenne m-rayšil maḏenča l-erraʕ."
          },
          {
            "lineNumber": "004",
            "textus": "004. mižčamʕin ommṯa aʕle mittaxxlin mičražžyille yiḥḥuč, ču rōṣ, ču rōṣ  yaḥḥčenne."
          },
          {
            "lineNumber": "005",
            "textus": "005. baʕdēn illa naffeḏ aḥḥaḏ mažnun xwōṯe amellun: «ana nmaḥḥečle.»"
          },
          {
            "lineNumber": "006",
            "textus": "006. amrulle: «mō?»"
          },
          {
            "lineNumber": "007",
            "textus": "007. zalle hanna, ayṯ munšōra w ṯōle amelle: «čnōḥeč p-ṭefla imma nnušrell maḏenča nsaḳḳṭennaḥ hač w hī?»"
          },
          {
            "lineNumber": "008",
            "textus": "008. amelle: «la la la lā, taxlax! ʕanmaḥḥečle.»"
          },
          {
            "lineNumber": "009",
            "textus": "009. aḥḥčiṭ ṭefla w inḥeč w bess."
          }
        ]
      },
      {
        "text": "042. YS Die Nüsse im Tonkrug.txt",
        "contents": [
          {
            "lineNumber": "001",
            "textus": "001. ōṯ ġabrōna m-ḥilpul, ġappe psōna ʕomre uppe eʕsar išən."
          },
          {
            "lineNumber": "002",
            "textus": "002. iṭmer ġawzō p-ṯulṯōyṯa, ṯōle ebre ʕal-ōṯ ṯulṯōyṯa aḥḥčl_īḏe — ṯemma ḏuḥḥuḳ."
          },
          {
            "lineNumber": "003",
            "textus": "003. ṯōle yaffḳell_īḏe, la ṣōb nōfḳa."
          },
          {
            "lineNumber": "004",
            "textus": "004. lā gȧwzō mtaššarlun w lā nōfḳa."
          },
          {
            "lineNumber": "005",
            "textus": "005. čbaḳḳ mettṯa mičʕalīžin ytaššrell ġawzō w yaffḳull_īḏe — la ṣōb."
          },
          {
            "lineNumber": "006",
            "textus": "006. zallun — ōṯ aḥḥaḏ mtappar, mtapprōna — zallun zaʕḳulle."
          },
          {
            "lineNumber": "007",
            "textus": "007. ṯōle, bess iʕber psōna yaffḳell_īḏe la ṣōb, amellun: «ayṯōn munšōra nnušərlēle iḏe!»"
          }
        ]
      },
      {
        "text": "043. YB Der Essenwunsch.txt",
        "contents": [
          {
            "lineNumber": "001",
            "textus": "001. ōṯ ġabrōna amell_eččṯe: «battaynaḥ kuppōyəl ḥīlča imōḏ.»"
          },
          {
            "lineNumber": "002",
            "textus": "002. amrōle: «ē, apšir.»"
          },
          {
            "lineNumber": "003",
            "textus": "003. zlalla ʕa šiḳya, ḥawwšaṯ xaḏ̣rūṯa w ṯalla."
          },
          {
            "lineNumber": "004",
            "textus": "004. luḳḳiṯ ṯalla ayṯaṯ felkil muttil ḳamḥa w felkil muttlə nšīfa, lašaččun xullun ʕemmil baʕḏ̣inn w išwaṯ kuppō."
          },
          {
            "lineNumber": "005",
            "textus": "005. ṯōle m-šoġla ʕrōba, amella: «išwiš kuppō?»"
          },
          {
            "lineNumber": "006",
            "textus": "006. amrōle «ē!»"
          },
          {
            "lineNumber": "007",
            "textus": "007. «ayṯay naḥšem!» ṯōle aḥšem."
          },
          {
            "lineNumber": "008",
            "textus": "008. ṯēn yōma ʕṣorfa amella: «yaṯeḥī nīxul!»"
          },
          {
            "lineNumber": "009",
            "textus": "009. ayṯalle kuppō."
          },
          {
            "lineNumber": "010",
            "textus": "010. ṯōle alūla, amella: «ayṯāy nīxul!»"
          },
          {
            "lineNumber": "011",
            "textus": "011. ayṯalle kuppō."
          },
          {
            "lineNumber": "012",
            "textus": "012. ṯōle yaḥšem, amella: «ayṯāy nīxul!»"
          },
          {
            "lineNumber": "013",
            "textus": "013. ayṯalle kuppō."
          },
          {
            "lineNumber": "014",
            "textus": "014. ṯēleṯ yōma xett ʕṣofra kuppō, alūla kuppō w ʕrōba kuppō."
          },
          {
            "lineNumber": "015",
            "textus": "015. amella: «ḳayya ġappaynaḥ baḥar minnayhen?»"
          },
          {
            "lineNumber": "016",
            "textus": "016. amrōla: «maʕəžna iməl.»"
          },
          {
            "lineNumber": "017",
            "textus": "017. amella: «ayṯāy hanna maʕəžna l-ōxa!»"
          },
          {
            "lineNumber": "018",
            "textus": "018. ayṯnil maʕəžna, ṭaʕne w isleḳ ʕa ʕakkarō l-elʕel, amelle: «yā alō, šḳōl axul kuppō!»"
          },
          {
            "lineNumber": "019",
            "textus": "019.  iṯḳen žačečəl alō ōxel kuppō w šīrča talḳannen ʕa tarba."
          }
        ]
      },
      {
        "text": "044. ḤF Der Bär im Nußbaum.txt",
        "contents": [
          {
            "lineNumber": "001",
            "textus": "001. wōṯ aḥḥaḏ yabrūḏay m-maʕlūla."
          },
          {
            "lineNumber": "002",
            "textus": "002. zalle, batte yzelle ʕa yabrūḏ."
          },
          {
            "lineNumber": "003",
            "textus": "003. allex ʕemmlə ʕrōba, ʕičmaṯ tunya aʕle, lorkaʕ iḥəm yallex."
          },
          {
            "lineNumber": "004",
            "textus": "004. mō batte yišw hanna yabruḏō?"
          },
          {
            "lineNumber": "005",
            "textus": "005. čūle ġayr iḥəm sažərṯil ġawzō, isleḳ w ḳʕōle p-ḥaṣṣa."
          },
          {
            "lineNumber": "006",
            "textus": "006. hū w isleḳ ʕal-ōs sažərṯa w ḳʕōle, willa ṯōle toppa."
          },
          {
            "lineNumber": "007",
            "textus": "007. atar hanna toppa uxxul yōma ṯēle, ōxel ġawzō w zelle."
          },
          {
            "lineNumber": "008",
            "textus": "008. isleḳ hanna toppa, iḳṭaf ġawza w šūne ʕal_īḏe w čapre."
          },
          {
            "lineNumber": "009",
            "textus": "009. atar hanna toppa mattl_īḏe ʕa nohriṣ ṣahra ḥetta ylaḳḳṭel ġazwō m-ʕa ḳilfō."
          },
          {
            "lineNumber": "010",
            "textus": "010. waḳčil mattl_īḏe, yabruḏō mō mxammen?"
          },
          {
            "lineNumber": "011",
            "textus": "011. yabruḏō mxammen ʕamḏ̣ayyefle."
          },
          {
            "lineNumber": "012",
            "textus": "012. ḳōyem yabruḏō m-zawʕe atar amelle: «ē, xōl b-īḏax inəpṣaṭ!»"
          },
          {
            "lineNumber": "013",
            "textus": "013. sōḳet m-ʕa ġawzṯa, ṯōḳen b-arʕa."
          }
        ]
      },
      {
        "text": "045. M_MB Die Jungrfäulichkeitstest.txt",
        "contents": [
          {
            "lineNumber": "001",
            "textus": "001. ōṯ šappa, batte yixṭub eḥḏa atamōy."
          },
          {
            "lineNumber": "002",
            "textus": "002. zelle ʕal-ōḏ, mamrille rezla, w hōr rezla."
          },
          {
            "lineNumber": "003",
            "textus": "003. ōxer mett ahtunne ʕal_eḥḏa, ōmar meʕla atamōy."
          },
          {
            "lineNumber": "004",
            "textus": "004. xaṭpa w kallel aʕla."
          },
          {
            "lineNumber": "005",
            "textus": "005. awwal yōma ōmar batte yġarrbenna, yiḥəm ʕa minžat atamōy."
          },
          {
            "lineNumber": "006",
            "textus": "006. zelle mayṯēl zabərṯe w ḏahenla lawna ikkum, lawna iṣfur, lawna summuḳ."
          },
          {
            "lineNumber": "007",
            "textus": "007. hū w ʕapper leʕla, mʕaynya bē xann, minṣaṭla mamrōle: «yīīī, exma iḥmiṯ, bess ext hanna la iḥmiṯ!»"
          }
        ]
      },
      {
        "text": "046. M_MB Der mutige Ehemann.txt",
        "contents": [
          {
            "lineNumber": "001",
            "textus": "001. ōṯ aḥḥaḏ mišwēl ḥōle abadāy ḳommil_eččṯe w ʕala ṭūl iḳw w hatetla w ḳatetla."
          },
          {
            "lineNumber": "002",
            "textus": "002. yoma m-yumō šakla ʕa šiḳya, yallex hū w hī."
          },
          {
            "lineNumber": "003",
            "textus": "003. ṯōle aḥḥaḏ leʕle, ʕemme farta, amelle: «rfōʕ ḏwōṯax!»"
          },
          {
            "lineNumber": "004",
            "textus": "004. rafəʕlə ḏwōṯax."
          },
          {
            "lineNumber": "005",
            "textus": "005. amelle: «bann nirxab ʕal_eččṯax, w ʕa šarṭa, battax čluḳəṭlīi biʕōy w la čaffenn ytuḳḳan b-arʕa!»"
          },
          {
            "lineNumber": "006",
            "textus": "006. azaʕ hanna ġabrōna, amelle: «iza ataḳ b-arʕa nḳaṭellax!»"
          },
          {
            "lineNumber": "007",
            "textus": "007. hū w irxeb ʕal_eččṯe w ḥassel, zalle ʕa payṯa."
          },
          {
            "lineNumber": "008",
            "textus": "008. amrōle: «ʕaža xann?» w činya mō, «anik ḳūṯax?»"
          },
          {
            "lineNumber": "009",
            "textus": "009. amella: «ṣmūč, affiččil biʕōye ytuḳḳan b-arʕa w la aḥək mett. la karr yišw ʕimm mett.»"
          }
        ]
      },
      {
        "text": "047. M_ḤF Die Wasserpfeife im Irrenhaus.txt",
        "contents": [
          {
            "lineNumber": "001",
            "textus": "001. wōṯ aḥḥaḏ mažnun m-mustašfa ti mažnunō."
          },
          {
            "lineNumber": "002",
            "textus": "002. hanna mažnūna iṯḳen miščġel kayyes, w mō mil mamerle ḥkīma mnaffeḏ, mō mil mšaʕʕelle mžaweble."
          },
          {
            "lineNumber": "003",
            "textus": "003. waḳčil ḥimne ḥkīma xann, amelle: «xalaṣ, hačči ṯiḳnič kayyes, šoppṯa ḥrīṯa naffennax čzellax ʕa tiḏōx, lōfaš uppax mett.»"
          },
          {
            "lineNumber": "004",
            "textus": "004. waḳčil ṯiḳnaṯ mčaḏ̣yaṯ hōš šōppṯa, zalle hanna ḥkīma l-ʕal-anna mažnūna ḥetta yaffḳenne yḳallʕenne l-ʕa tiḏōye, willa ščiḥne šaww ṣaḥna ʕa rayše w ʕappīl lanna ṣaḥna žamra."
          },
          {
            "lineNumber": "005",
            "textus": "005. amelle ḥkīma: «mō čšaww xann?»"
          },
          {
            "lineNumber": "006",
            "textus": "006. amelle: «hōḏ argīlča!»"
          },
          {
            "lineNumber": "007",
            "textus": "007. ḳōyem maffeḳəl zabərṯe w mamell ḥkīma: «šḳollāx maṣṣṯa!»"
          }
        ]
      },
      {
        "text": "048. M_FŠ Die Frau und der Teufel.txt",
        "contents": [
          {
            "lineNumber": "001",
            "textus": "001. lčaḳyṯ šunīṯa w šēḏa, iṯḳen maḥəkyin ʕemmil baʕḏ̣inn: «mōn aḳwa, hačč willa ana?»"
          },
          {
            "lineNumber": "002",
            "textus": "002. amrōle šunīṯa: «lā, ana aḳwa.»"
          },
          {
            "lineNumber": "003",
            "textus": "003. amella šēḏa: «lā, ana aḳwa minniš.»"
          },
          {
            "lineNumber": "004",
            "textus": "004. amrōle: «ṭayyeb, ōb čōžra flanō, čōžərlə ḳmōša. hanna, hū w eččṯe waffīḳin baḥar, uppax čxalifenn m-baʕḏ̣inn?»"
          },
          {
            "lineNumber": "005",
            "textus": "005. amella: «ē!»"
          },
          {
            "lineNumber": "006",
            "textus": "006. amrōle: «zēx!»"
          },
          {
            "lineNumber": "007",
            "textus": "007. zelle hanna šēḏa, iṯḳen mġarreb, mišw šaġlōṯa šiḏanōyan yxalifenn m-baʕḏ̣inn — la aḳtar."
          },
          {
            "lineNumber": "008",
            "textus": "008. ʕōwet l-ġappil šunīṯa, amella: «la aḳtriṯ ʕlayy.»"
          },
          {
            "lineNumber": "009",
            "textus": "009. amrōle: «ḳʕāx ʕemmil ġappōna!»"
          },
          {
            "lineNumber": "010",
            "textus": "010. ḳʕōle, zlōla hōš šunīṯa l-ġappil lanna čōžərlə ḳmōša."
          },
          {
            "lineNumber": "011",
            "textus": "011. amrōle: «batt šaḳfəṯlə ḳmōša yīb čūṯ menna p-xull lōb blōta, lōm  mḏīnča.»"
          },
          {
            "lineNumber": "012",
            "textus": "012. amella: «yā ḥōləč, hōḏ ġōlya baḥar.»"
          },
          {
            "lineNumber": "013",
            "textus": "013. amrōle: «čuʕle mett, ana ūl ebra waḥtōnay, čūṯ ġayre, w irḥem šunīṯa, yaʕni w čʔahhīla hī w batte yahtēla htīṯa.»"
          },
          {
            "lineNumber": "014",
            "textus": "014. amella: «kayyes.»"
          },
          {
            "lineNumber": "015",
            "textus": "015. w amrōle: «batte yīb lawnil šaḳfəṯlə ḳmōša ynasibell ḥormṯa ʕomra ṯlēṯ w ḥammeš išən.»"
          },
          {
            "lineNumber": "016",
            "textus": "016. liʔannu hī yaḏḏiʕōl eččṯil čōžra, exma ʕomra yaʕni."
          },
          {
            "lineNumber": "017",
            "textus": "017. l-ḥōṣil mapplēla hōš šaḳfəṯlə ḳmōša."
          },
          {
            "lineNumber": "018",
            "textus": "018. ḳōyem mamrōle: «ču ʕimm xuṭṭ ṭīma, hann exma yūm nmayṯillōx.»"
          },
          {
            "lineNumber": "019",
            "textus": "019. amella: «čuʕle mett, šḳūl!»"
          },
          {
            "lineNumber": "020",
            "textus": "020. šaḳlōl lōš šaḳfəṯlə ḳmōša ti kayyīsa w zlōla."
          },
          {
            "lineNumber": "021",
            "textus": "021. hī atar wayba baḳḳirōl payṯe ʕa maẓbuṭ."
          },
          {
            "lineNumber": "022",
            "textus": "022. zlōla w mōṭya l-ḳommil payṯe w taḳḳōl  ṯarʕa."
          },
          {
            "lineNumber": "023",
            "textus": "023. ḳōyma eččṯil lanna čōžra, faṯḥōṯ ṯarʕa, willa ḥormṯa xčōr."
          },
          {
            "lineNumber": "024",
            "textus": "024. amrōla: «yā birč, čmaffōl ničneḥ ġappiš ḳalles? ana nčaʕbōn.»"
          },
          {
            "lineNumber": "025",
            "textus": "025. amrōla: «čfaḏ̣ḏ̣āl!»"
          },
          {
            "lineNumber": "026",
            "textus": "026. ʕibraṯ leʕla, ḳʕalla čnīḥaṯ hōḏ, w_ašḳačča finžōnəl ḳahwe."
          },
          {
            "lineNumber": "027",
            "textus": "027. l-ḥōṣil amrōla: «iṯḳen waḳəčlə ṣlōṯa, čmasəmḥōl nṣall ġappayxun?»"
          },
          {
            "lineNumber": "028",
            "textus": "028. amrōla: «ṣallāy!»"
          },
          {
            "lineNumber": "029",
            "textus": "029. ḳōyma mṣallya ġappayy."
          },
          {
            "lineNumber": "030",
            "textus": "030. šwalla mṣallaynīṯa ti mṣallyin aʕla p-ṯēn ġorfṯa w ḳʕalla hōḏ mṣallya."
          },
          {
            "lineNumber": "031",
            "textus": "031. hōš šaḳfəṯlə ḳmōša atar šawwiyōla ʕemma."
          },
          {
            "lineNumber": "032",
            "textus": "032. ḳōyma b-ḏokkṯim mḥassla ṣlōṯa, maḳimōl lōš šaḳfəṯlə ḳmōša w mišwōla erraʕ m-sužžōtča ti mṣallyin aʕla w nōfḳa w ʕōbra ʕa ṯēn ġorfṯa l-ġappil lōṯa ḥormṯa."
          },
          {
            "lineNumber": "033",
            "textus": "033. willa mōrčil payṯa ḥaḏ̣ḏ̣irōla aḳərṭūṯa."
          },
          {
            "lineNumber": "034",
            "textus": "034. ḳʕalla aḳərṭaṯ w sčakəṯraṯ p-xayra hōš šunīṯa xčōrča w zlalla."
          },
          {
            "lineNumber": "035",
            "textus": "035. zlalla ʕa payṯa hōḏ."
          },
          {
            "lineNumber": "036",
            "textus": "036. ṯōle ʕrōba čōžərlə ḳmōša ti zappenlə ḳmōša ʕa payṯe."
          },
          {
            "lineNumber": "037",
            "textus": "037. aḥšem ġabrōna aḳam yṣall."
          },
          {
            "lineNumber": "038",
            "textus": "038. amrōle eččṯe: «ayba sužžōtča p-ṯēn ġorfṯa əl-ʕāde yaʕni frīsa. zēx ṣalla!»"
          },
          {
            "lineNumber": "039",
            "textus": "039. hanna ṯōle ʕamṣall ʕal-ōm mṣallaynīṯa, willa iḥəm erraʕ m-lōm mṣallaynīṯa ti mṣall aʕla mett."
          },
          {
            "lineNumber": "040",
            "textus": "040. rafʕil lōḏ mṣallaynīṯa — sužžōtča mšammyilla —, nčīžča wa iz, šaḳfəṯlə ḳmōša ti applēl əxčōrča hī b-zōta."
          },
          {
            "lineNumber": "041",
            "textus": "041. če?! w əxčōrča waḳča ḳayyilōle, inne ebra irḥem eḥḏa w čʔahhīla."
          },
          {
            "lineNumber": "042",
            "textus": "042. ōšek b-eččṯe, inne maʕnōyṯa hōḏ hī."
          },
          {
            "lineNumber": "043",
            "textus": "043. ḳoyem maġḏeb, mazʕel baḥar w mḳallaʕl_eččṯe l-ġappit tiḏōya."
          },
          {
            "lineNumber": "044",
            "textus": "044. ṭabʕan xčōrča w šēḏa ʕamraḳibillun."
          },
          {
            "lineNumber": "045",
            "textus": "045. ġayyeb, zlallun. amrōle hōš šunīṯa xčōrča: «mōn infeḳ aḳwa, an willa hačč?»"
          },
          {
            "lineNumber": "046",
            "textus": "046. amella: «laʔ, šunīṯa aḳwa m-šēḏa!»"
          },
          {
            "lineNumber": "047",
            "textus": "047. amrōle: «hōš ana mann nʕawwtennil lōḥ ḥormṯa, eččṯil čōzra nʕawwtenna l-ġappil beʕla.»"
          },
          {
            "lineNumber": "048",
            "textus": "048. amella: «exət?»"
          },
          {
            "lineNumber": "049",
            "textus": "049. amrōle: «čūb šoġlax!»"
          },
          {
            "lineNumber": "050",
            "textus": "050. zlōla hōḏ l-ġappil čōžra mett čawəflēle ṭiməl... ḳfōyṯil šaḳəfṯa."
          },
          {
            "lineNumber": "051",
            "textus": "051. amrōle: «la čwaxiḏinn, ana čʔaxxriṯ aʕlax iṯər yūm w čiḥəm, šaḳəfṯa zlalla mn-iḏ, ḏ̣awwʕičča.»"
          },
          {
            "lineNumber": "052",
            "textus": "052. «ex ḏ̣awwwʕīšna?»"
          },
          {
            "lineNumber": "053",
            "textus": "053. amrōle: «ana w nōza b-naḥḥīṯa flanōyṯa nčaʕbōn, taḳḳiṯ ṯarʕa willa ōṯ ḥormṯa faṯḥall."
          },
          {
            "lineNumber": "054",
            "textus": "054. čnīḥiṯ ġappa w ṣalliṯ ġappa w šwall aḳərṭūṯa w nšiččiš šaḳəfṯa ġappa."
          },
          {
            "lineNumber": "055",
            "textus": "055. ḏokkṯa ṣalliṯ šwiččil lōš šaḳəfṯa ana w nšičča, ḳōmiṯ w zlill ʕa payṯ."
          },
          {
            "lineNumber": "056",
            "textus": "056. bōṯar mil_imṭiṯ l-payṯ, willa fčakriṯ p-šaḳəfṯa."
          },
          {
            "lineNumber": "057",
            "textus": "057. ʕawītiṯ nimtawwra ʕa ḏokkṯil lanna payṯa ti ʕibriṯ aʕle — ḏ̣awwʕičče, lorkaʕ sčahtiṯ.»"
          },
          {
            "lineNumber": "058",
            "textus": "058. amella: «yfuḏ̣ḥell ḥarīmiš, ḥarplīšəl payṯ hašš!»"
          },
          {
            "lineNumber": "059",
            "textus": "059. amrōle: «ʕaya?»"
          },
          {
            "lineNumber": "060",
            "textus": "060. amella: «ē p-sappiš ḳallʕiččil ičəṯ l-ġappit tiḏōya, taššričča.»"
          },
          {
            "lineNumber": "061",
            "textus": "061. amrōle: «taxīlčax, ana ču nbōʕa niḏ̣ḏ̣ur barnaš, w činya mō, ana sappa, ayṯa nnušḳell iḏax, bann nʕawətlēx eččṯax.»"
          },
          {
            "lineNumber": "062",
            "textus": "062. ḳʕalla šaḳlōle w mayṯyōle, amella: «zīš ʕawwīta!»"
          },
          {
            "lineNumber": "063",
            "textus": "063. zlōla l-ġappl_eččṯe, xett maḳimōla w marənḥōla."
          },
          {
            "lineNumber": "064",
            "textus": "064. mayṯyōla w mʕawətlōl beʕla."
          },
          {
            "lineNumber": "065",
            "textus": "065. waffḳaččun ʕawītaṯ, w hī xalifaččun w hi waffḳaččun."
          },
          {
            "lineNumber": "066",
            "textus": "066. maʕnōyṯa šunīṯa aḳwa m-šēḏa."
          }
        ]
      },
      {
        "text": "049. M_YB Ein billiges Abendessen.txt",
        "contents": [
          {
            "lineNumber": "001",
            "textus": "001. ōṯ ġabrōna ixfen, w čūṯ ʕemme ḳiršō bnawb."
          },
          {
            "lineNumber": "002",
            "textus": "002. zalle ʕa maṭəʕma, amell mōrəl maṭəʕma: «čmappīl naḥšem will nišw exmil išw eppay?»"
          },
          {
            "lineNumber": "003",
            "textus": "003. amelle mōrəl maṭəʕma: «čfaḏ̣ḏ̣āl!»"
          },
          {
            "lineNumber": "004",
            "textus": "004. ifčkar mōrəl maṭəʕma innu hanna yā mužrem ya mette, appēle."
          },
          {
            "lineNumber": "005",
            "textus": "005. aḥšem w ḥassel w aḳam mišəllə ḏwōṯe w ḳʕōle."
          },
          {
            "lineNumber": "006",
            "textus": "006. amelle: «bax əčmalli mō mišw ōbux?»"
          },
          {
            "lineNumber": "007",
            "textus": "007. amelle: «eppay iḏmex billa aḥəšmūṯa.»"
          }
        ]
      },
      {
        "text": "050. M_ŽČ Ein Rätsel und seine Lösung.txt",
        "contents": [
          {
            "lineNumber": "001",
            "textus": "001. ōṯ zaləmṯa ifḳer w batte yzelle ʕa ḥarba."
          },
          {
            "lineNumber": "002",
            "textus": "002. yōməl isleḳ ʕa bōle yzelle ʕa ḥarba, emme w ōbu iṯḳen xčūrin, zalle arəhnann. arəhnil ōbu w_ayṯi ktīša, ḥṣōna yaʕni, w arəhnil emme w ayṯnil batəlṯil ḥarba w zalle."
          },
          {
            "lineNumber": "003",
            "textus": "003. hū w_allex p-tarba, ixfen, willa iḥəm xarōfča mīṯa, aḳam naxsa."
          },
          {
            "lineNumber": "004",
            "textus": "004. čaləḥlēla ġawwa willa ščiḥnil ebra ḳayya ṭabb, w hī ʕamxallfa mīṯaṯ."
          },
          {
            "lineNumber": "005",
            "textus": "005. axell_ebra w isḳel ōz."
          },
          {
            "lineNumber": "006",
            "textus": "006. ḏukkil ōz infaḏ ʕa blōta, iṯḳen hann ommṯa xullun ʕamma mḥazzrin ḥuzzayryōṯa."
          },
          {
            "lineNumber": "007",
            "textus": "007. amellun: «bann nḥazzrennxun hōḥ ḥuzzayrīṯa.»"
          },
          {
            "lineNumber": "008",
            "textus": "008. amrulle: «čfaḏ̣ḏ̣āl!»"
          },
          {
            "lineNumber": "009",
            "textus": "009. amellun: «rixpiṯ ʕal_eppay w xassiččil emmay, w xifniṯ axliṯ besra ti ṭabb m-leppe ti imeṯ. iščiṯ mōya lā mn-arʕa w lā mnə-šmō w ṭaʕniččil rūḥ b-īḏ. mannu ti yōḏaʕ yfukkell lōḥ ḥuzzayrīṯa?»"
          },
          {
            "lineNumber": "010",
            "textus": "010. lōmar ybaḳḳrun, amrulle: «mō hī?»"
          },
          {
            "lineNumber": "011",
            "textus": "011. amellun: «besra ti ṭabb m-ti imeṯ, xarōfa ḏukkil ʕamxallfōle emme miṯaṯ, čaləḥlilla ġawwa w axliččil xarōfa."
          },
          {
            "lineNumber": "012",
            "textus": "012. ḏukkil iṣhiṯ iščiṯ m-ḏaʕəṯlə ḥṣōna, w hanna ḥṣōna nōb nšawwīle rahna."
          },
          {
            "lineNumber": "013",
            "textus": "013. nirhīll_eppay w nišḳīll əḥṣōna, w emmay nirhīnla nišḳīll batəlṯil ḥarba."
          },
          {
            "lineNumber": "014",
            "textus": "014. w nīzel ʕa ḥarba niṭʕīll rūḥ b-īḏ ʕa kaff.»"
          },
          {
            "lineNumber": "015",
            "textus": "015. hōḏ hī."
          }
        ]
      },
      {
        "text": "051. M_YB Warum der Metzgergeselle aufgehängt wurde.txt",
        "contents": [
          {
            "lineNumber": "001",
            "textus": "001. ōṯ laḥḥōma, aylfīl ebre; išḳal šhatyōṯa ʕalyan."
          },
          {
            "lineNumber": "002",
            "textus": "002. īle stīḳa wzīra, amelle: «ya stīḳ, bann nwaẓẓefell lanna psōna.»"
          },
          {
            "lineNumber": "003",
            "textus": "003. amelle: «ē, apšer! ana nimḥakilēx malka.»"
          },
          {
            "lineNumber": "004",
            "textus": "004. zalle wzīra ḥakīnəl malka, amelle: «īḥ stīḳa laḥḥōma w aylfīl ebre w išḳel šhatyōṯa ʕalyan baḥar. baḥ nwaẓẓfenne.»"
          },
          {
            "lineNumber": "005",
            "textus": "005. amelle malka: «apšer! ayṯa ʕinwōne!»"
          },
          {
            "lineNumber": "006",
            "textus": "006. šaḳəl ʕinwōnət tikkōnəl laḥḥōma w əl-payṯa, amelle: «zēx ʕa payṯax! ʕṣofra čmiščaḥle bə-wẓīfče.»"
          },
          {
            "lineNumber": "007",
            "textus": "007. infaḏ lə-ʕrōba hanna malka, šattar iṯər ṯlōṯa nafōr, amellun: «zlōn ayṯōn šaxṣa flanō m-payṯe!»"
          },
          {
            "lineNumber": "008",
            "textus": "008. zallun ayṯunne, amellun: «ʕallḳunne ʕa ṯarʕit tikkōnəl ōbu!»"
          },
          {
            "lineNumber": "009",
            "textus": "009. ʕallḳunne ʕa ṯarʕit tikkōnəl ōbu, ʕṣofra ōbu sčafəḳte išneḳ."
          },
          {
            "lineNumber": "010",
            "textus": "010. zalle l-ʕa stīḳe wzīra, amelle: «wrāx amrillax bann nwaẓẓfell ibər, zlīčlax šanḳīčne.»"
          },
          {
            "lineNumber": "011",
            "textus": "011. amelle: «mō ʕačmaḥək? ču nyaḏḏeʕ b-ōḳ ḳaḏ̣īṯa.»"
          },
          {
            "lineNumber": "012",
            "textus": "012. amelle: «ʕalle mʕallaḳ ʕa ṯarʕit tikkōna!»"
          },
          {
            "lineNumber": "013",
            "textus": "013. zalle wzīra l-ʕa malka, amelle: «mō išwič xann b-anna psōna? stīḳa čūṯ ġayre! zlīčlax šanəḳlīčle ebre.»"
          },
          {
            "lineNumber": "014",
            "textus": "014. amelle malka, lə-wzīra: «li laḥḥōma batte yayəlfell ebre baḥ nwaẓẓfenne, w sammōna batte yayəlfell ebre baḥ nwaẓẓfenne, w fallōḥa batte yayəlfell ebre baḥ nwaẓẓfenne, w nažžōra batte yayəlfell ebre baḥ nwaẓẓfenne? msaḳəṭlillaḥ m-ḥokma, mišwin mẓaharča ʕlaynaḥ msaḳəṭlillaḥ m-ḥokma w misčalmin hinnun.»"
          }
        ]
      },
      {
        "text": "052. M_YB Die Rache des Abu Nawwās.txt",
        "contents": [
          {
            "lineNumber": "001",
            "textus": "001. ʕa yumōʕəl harūn ər-rašīd wōb abu nawwās natīma tīḏe, w harūn ər-rašīd ču ḥayle."
          },
          {
            "lineNumber": "002",
            "textus": "002. iḳʕ p-čaxča, batte yšayšar, ōṯ ḳannīnča ḳūre, aḳa šayšar m-misti hōḳ ḳannīnča."
          },
          {
            "lineNumber": "003",
            "textus": "003. iʕber bōṯar ḳalles abu nawwās leʕle, amelle: «hōḳ ḳannīnča mō uppa?»"
          },
          {
            "lineNumber": "004",
            "textus": "004. amelle: «uppa bīra. šḳōl išča!»"
          },
          {
            "lineNumber": "005",
            "textus": "005. abu nawwās išči, fčihəmna mō aybe."
          },
          {
            "lineNumber": "006",
            "textus": "006. išči w ḥassel w zalle abu nawwās."
          },
          {
            "lineNumber": "007",
            "textus": "007. malka harūn ər-rašīd wōb mišw ʕaṭūsa, wōb mičnaššaḳ m-manəxrōye ʕaṭūsa."
          },
          {
            "lineNumber": "008",
            "textus": "008. zalle abu nawwās ʕa mḏīnča, tawwar ʕa ʕolpṯa maʕžbōl malka w mʕappēla ʕaṭūsa."
          },
          {
            "lineNumber": "009",
            "textus": "009. w hū marreḳ əp-šūḳa, miščaḥ ḳaḏ̣īṯəl waxma."
          },
          {
            "lineNumber": "010",
            "textus": "010. baḳḳrīčne haččī?"
          },
          {
            "lineNumber": "011",
            "textus": "011. waxma taḳḳe w naʕʕme w šūne ʕa ffōyəl ʕolpṯa w zalle l-ʕa harūn ər-rašīd."
          },
          {
            "lineNumber": "012",
            "textus": "012. amelle: «čfaḏ̣ḏ̣āl hōʕ ʕolpṯa!»"
          },
          {
            "lineNumber": "013",
            "textus": "013. iḳḏum miy yapplēle, kašfa xann ḳalles w išḳal hū — abu nawwās — w čnaššaḳ m-manəxrōye w masḥe xann w applēl harūn ər-rašīd."
          },
          {
            "lineNumber": "014",
            "textus": "014. harūn ər-rašīd ṯōle, iġraf ġarfṯa w šūne m-manəxrōye."
          },
          {
            "lineNumber": "015",
            "textus": "015. amelle: «minallax hanna ʕaṭūsa? anik maʕəmle hanna?»"
          },
          {
            "lineNumber": "016",
            "textus": "016. amelle: «maʕəmle hanna bə-ḳfōyəl maʕəmlil bīra.»"
          }
        ]
      },
      {
        "text": "053. M_MB Die rote Unterhose.txt",
        "contents": [
          {
            "lineNumber": "001",
            "textus": "001. ōṯ eḥḏa allīxa p-šōrʕa w xassīya kalsōn summuḳ."
          },
          {
            "lineNumber": "002",
            "textus": "002. činya ʕamwaṭṭya čišwell kalšinōya, čišw mett šaġəlṯa."
          },
          {
            "lineNumber": "003",
            "textus": "003. ʕemmiṭ ṭawbīẓa bayyan kalsōna summuḳ."
          },
          {
            "lineNumber": "004",
            "textus": "004. ōṯ šufēr roḥla awḳef, awḳef hanna sēr."
          },
          {
            "lineNumber": "005",
            "textus": "005. hōxa bess čīb išōrča summōḳ, mawḳfin."
          },
          {
            "lineNumber": "006",
            "textus": "006. ḏukkil iṯḳen ʕažəḳṯa, ṯōle šurṭō šaʕʕliš šufēr amelle: «ʕaya čwaḳḳef?»"
          },
          {
            "lineNumber": "007",
            "textus": "007. amelle: «išōrča summōḳ.»"
          },
          {
            "lineNumber": "008",
            "textus": "008. ʕayn xann šurṭō willa iḥəm eḥḏa ṭawbīẓa w kalsōna summuḳ."
          },
          {
            "lineNumber": "009",
            "textus": "009. ōṯ bayyōʕəl xassa, zalle mayṯ xassṯa w taḥəšlēla p-ṭīẓa."
          }
        ]
      },
      {
        "text": "054. M_MM Nichts kehrte zurück.txt",
        "contents": [
          {
            "lineNumber": "001",
            "textus": "001. ōṯ eḥḏa ḥiməṣnōy b-zamōna, zlalla čōšeġ ġammṯa ʕa nahril ʕāṣi."
          },
          {
            "lineNumber": "002",
            "textus": "002. ḳōyem sōleč menna moḳətma, mamrōl moḳətma ḥrēna: «zēx ayṯā rfīḳax w ṯōx!»"
          },
          {
            "lineNumber": "003",
            "textus": "003. zelle ti ṯēn, čū mrōžaʕ."
          },
          {
            "lineNumber": "004",
            "textus": "004. mšattrōt ti ṯēleṯ yzelle yayṯell rfiḳōye, ču mrōžaʕ."
          },
          {
            "lineNumber": "005",
            "textus": "005. mšattrōt ti rēbeʕ, ču mrōžaʕ."
          },
          {
            "lineNumber": "006",
            "textus": "006. amrōl rayša: «zēx ayṯannūn w ṯōx!»"
          },
          {
            "lineNumber": "007",
            "textus": "007. zelle rayša, ču mrōžaʕ."
          },
          {
            "lineNumber": "008",
            "textus": "008. mšattrōl keršṯa, amrōla: «zīš, ʕappannūn ġawwōyṯiš w ayṯannūn w ṯōš!»"
          },
          {
            "lineNumber": "009",
            "textus": "009. zlōla ḥrīṯa ču mražīʕa, maṣəfya billa ġammṯa w billa mett."
          }
        ]
      },
      {
        "text": "055. M_MḲ Der Baum, der keine Früchte trug.txt",
        "contents": [
          {
            "lineNumber": "001",
            "textus": "001. xaṭərṯa wōṯ aḥḥaḏ, ġappe sažərṯa ču ṭōʕna ṯamra."
          },
          {
            "lineNumber": "002",
            "textus": "002. amrulle: «zēx šḳōl hōḏ furrōʕča w ḳuṣṣa, ihžum aʕla w zawwʕa innu bax čḳuṣṣenna, ṯōḳna ṭōʕna ṯamra!»"
          },
          {
            "lineNumber": "003",
            "textus": "003. ṯōle amell rfīḳa: «ṯāx awḳēf ḳūrəl lōḏ sažərṯa! bess nihžum aʕla ana, čamill: laʔ, ṭawwel bōlax, nrafaʕəl īḏ, baʕdēn zōyʕa w ṯōḳna ṭōʕna.»"
          },
          {
            "lineNumber": "004",
            "textus": "004. ḳōyem hōṯe rafʕil īḏe p-furrōʕča w batte yimḥess sažərṯa, amelle rfīḳe: «zaxxēm ḳalles zaxxēm zawta!»"
          },
          {
            "lineNumber": "005",
            "textus": "005. amelle: «wrāx lā, anaḥ amərlaḥlax čmallaḥ innu la čimḥenna, čub ḥetta nzaxxem!»"
          },
          {
            "lineNumber": "006",
            "textus": "006. amelle: «lakōn mō? ma zāl čū ʕamṭōʕna ḳuṭʕā w zēx aḏəlḳa, aḥsan!»"
          }
        ]
      },
      {
        "text": "056. M_MḲ Die Ehefrau und das Gebet.txt",
        "contents": [
          {
            "lineNumber": "001",
            "textus": "001. xaṭərṯa ōṯ aḥḥaḏ baxʕōnay, ʕamṣall. amell_eččṯe: «ʕaya hašš ču čimṣallya xwōṯ?»"
          },
          {
            "lineNumber": "002",
            "textus": "002. amrōle: «ana ču nimbaḳḳra.»"
          },
          {
            "lineNumber": "003",
            "textus": "003. amella: «exmil nmaḥək ana, čmaḥəkya hašš!»"
          },
          {
            "lineNumber": "004",
            "textus": "004. wayba eččṯe ʕammōfya ʕa ṯannūrča w frisōl leḥma ʕa ġappōna."
          },
          {
            "lineNumber": "005",
            "textus": "005. aḳa hū aḳīməṣ ṣlōṯa, iʕber xalpa m-ṯarʕa w ḳʕōle ōxel m-leḥma."
          },
          {
            "lineNumber": "006",
            "textus": "006. amella: «liʕlīš xalpa!»"
          },
          {
            "lineNumber": "007",
            "textus": "007. amrōle: «liʕlēx xalpa!»"
          },
          {
            "lineNumber": "008",
            "textus": "008. amella: «wrēš, axəl leḥma!»"
          },
          {
            "lineNumber": "009",
            "textus": "009. amrōle: «wrāx, axəl leḥma!»"
          },
          {
            "lineNumber": "010",
            "textus": "010. amella: «yfuḏ̣ḥell ḥarīšiš, čūb xann anaḥ ʕanimṣallyin, ʕanamilliš: rūt xalpa!»"
          },
          {
            "lineNumber": "011",
            "textus": "011. ē, ḳʕōlun mḳattrin b-baʕḏ̣inn, baʕdēn baṭṭliṣ ṣlōṯa w aḳa leʕla."
          },
          {
            "lineNumber": "012",
            "textus": "012. amella: «amərlaḥliš anaḥ, xalpa iʕber ʕa leḥma yuxlenna, čūb amərlaḥliš ṣlōṯa xann ṯōḳna.»"
          },
          {
            "lineNumber": "013",
            "textus": "013. amrōle: «la amrīšəl, exmič čōmar hačč nīmar ana?»"
          }
        ]
      },
      {
        "text": "057. M_AŽṢ Sodomie.txt",
        "contents": [
          {
            "lineNumber": "001",
            "textus": "001. b-zamōne ōṯ šappa baxʕōnay, bess mamell_ōbu: «ḳō ahhlī!» čūṯ ʕemme ḳiršō yʔahhlenne."
          },
          {
            "lineNumber": "002",
            "textus": "002. ʕamrōḏ ʕa ṯarč ḥmōryan b-barrīya, ḳōyem maṭġēle šēḏa w mišṭaʕ ʕemmlə ḥmōrča. allex šoġle."
          },
          {
            "lineNumber": "003",
            "textus": "003. ṯēn yōma ayba m-marəžṯa, ōṯ žoməlṯil ḥmarō w ḥmaryōṯa m-marəžṯa, ṯēle ḥmōra, mōneṭ ʕa ḥmōrča, ṭōʕna."
          },
          {
            "lineNumber": "004",
            "textus": "004. hanna, awwal yarḥa, ṯēn yarḥa, irəb ġawwa."
          },
          {
            "lineNumber": "005",
            "textus": "005. mō mxammen? mxammen menne!"
          },
          {
            "lineNumber": "006",
            "textus": "006. ḳʕōle mallex roḥla, mōmar: «yā alō taxīlax čayṯ ḥmōrč ya ʕīla ya ʕīlča!»"
          },
          {
            "lineNumber": "007",
            "textus": "007. amrille ommṯa: «wrāx ṭayyeb, ḥmōrča mō mayṯya? yā ʕīla ya ʕīilča!»"
          },
          {
            "lineNumber": "008",
            "textus": "008. amellun: «ču barnaš yaḏḏeʕ mō ōṯ erraʕ m-ḏenpa.»"
          }
        ]
      },
      {
        "text": "058. M_ḤF Der sparsame Liebhaber.txt",
        "contents": [
          {
            "lineNumber": "001",
            "textus": "001. ōṯ šappa, zalle ʕa maṭəʕma hū w ḥḏučče, ḳayyōmin b-yarḥil ḏebša."
          },
          {
            "lineNumber": "002",
            "textus": "002. waḳčil iʕber ʕa maṭəʕma, ḳʕōle ʕamsawlef hū w ḥḏučče."
          },
          {
            "lineNumber": "003",
            "textus": "003. amella: «čyaḏḏīʕa, hōš ṯiḳninnaḥ ana w hašš šaxṣa aḥḥaḏ.»"
          },
          {
            "lineNumber": "004",
            "textus": "004. amrōle: «ē, ṭabʕan, nyaḏḏīʕa innu ṯiḳninnaḥ šaxṣa aḥḥaḏ, bess la činəš čiṭlub xōla l-iṯər!»"
          }
        ]
      },
      {
        "text": "059. M_ḤF Der Geizige und der Knochen.txt",
        "contents": [
          {
            "lineNumber": "001",
            "textus": "001. ōṯ aḥḥaḏ ipxel, amell bnōye: «ayṯullī besra!»"
          },
          {
            "lineNumber": "002",
            "textus": "002. zallun bnōye ayṯulle besra, amellun: «baššlunnē!»"
          },
          {
            "lineNumber": "003",
            "textus": "003. aspull besra, baššlunne w ayṯillull_abūhun."
          },
          {
            "lineNumber": "004",
            "textus": "004. axle xulle, la čbaḳḳ b-īḏe ġēr ġerma."
          },
          {
            "lineNumber": "005",
            "textus": "005. amellun: «hanna ġerma ču nmappēle barnaš minnayxun, ġēr ymall aḥsan ṭrīḳča l-xōle.»"
          },
          {
            "lineNumber": "006",
            "textus": "006. aḥref ebre rappa, amelle: «ana nḥamešle w nmaṣeṣle, ču nmaff bē mett.»"
          },
          {
            "lineNumber": "007",
            "textus": "007. amelle: «čūb hačč mōrəl ġerma!»"
          },
          {
            "lineNumber": "008",
            "textus": "008. ṯōle ebre ti ṯēn, amelle: «ana nṭōmar w nmaṣeṣəl lanna ġerma w nlaḥesle mett la yiḥminn barnaš.»"
          },
          {
            "lineNumber": "009",
            "textus": "009. amelle ōbu: «xett hačč ḥrēna čū čōb mōrəl lanna ġerma!»"
          },
          {
            "lineNumber": "010",
            "textus": "010. aḥref ebre zʕōra, amelle: «ana nḥamešle w nmaṣeṣle w ntaḳeḳle w nsafefle.»"
          },
          {
            "lineNumber": "011",
            "textus": "011. amelle: «hačč mōrəl ġerma, w ġerma lēx, alō yazitennax m-maʕrefṯa!»"
          }
        ]
      },
      {
        "text": "060. M_ḤF Der Baum des Streits.txt",
        "contents": [
          {
            "lineNumber": "001",
            "textus": "001. ōṯ ḥormṯa, amrōl ərfīḳča: «hōs sažərṯa zarʕičča zekra l-ḳuttarīṯa ṯiḳnaṯ baynṯi w baynṯil biʕəl.»"
          },
          {
            "lineNumber": "002",
            "textus": "002. aḥərfaṯ aʕla rfīḳča amrōla: «ax ya rēt, yīb ana nišw xwōṯiš, wōb hōš iṯḳen ġappi bisčōna rabbi rabbi!»"
          }
        ]
      },
      {
        "text": "061. M_MḤ Der deutsche Tourist und der Esel.txt",
        "contents": [
          {
            "lineNumber": "﻿00",
            "textus": "﻿001. ōyṯ aḥḥaḏ sōyḥa almōnay, batte yzelle ʕa ḳuṭayfe."
          },
          {
            "lineNumber": "002",
            "textus": "002. čūṯ mwaṣalyōṯa, čūṯ otombilō, ḳōyem iččfeḳ hū w aḥḥaḏ fallōḥa misčaʔžar menne ḥmōra."
          },
          {
            "lineNumber": "003",
            "textus": "003. raxeblə ḥmōra hanna sōyḥa w zelle ʕemme mōrlə ḥmōra."
          },
          {
            "lineNumber": "004",
            "textus": "004. waḳča ṭaḳsa ṣayfay, ṣayfōyṯa, šawba iḳw."
          },
          {
            "lineNumber": "005",
            "textus": "005. ḳaṭṭʕim masōfča, ḏokkṯa mšammyilla ʕwaynōt, ellel — hanna sōyḥa ʕemme santwīšča, ixfen — batte yuxlenna."
          },
          {
            "lineNumber": "006",
            "textus": "006. nōḥeč m-ʕa ḥmōra w ḳaʕēle f-fayylə ḥmōra, liʔannu tunya šawba."
          },
          {
            "lineNumber": "007",
            "textus": "007. amelle mōrlə ḥmōra: «ḳō tarba ḳōm! ana nʔažərlēx ḥmōra, ču nʔažərlēx fayye». "
          },
          {
            "lineNumber": "008",
            "textus": "008. «wrāx mō ʕačmaḥək hačči? ʕaža ižōrlə ḥmōra balḥōḏe w fayya balḥōḏe?»"
          },
          {
            "lineNumber": "009",
            "textus": "009. amelle: «ē!»"
          },
          {
            "lineNumber": "010",
            "textus": "010. čʕōlaž b-baʕḏ̣innun, ṯōle aḥḥaḏ: «wrāx mōlxun ʕačmičʕalīžin?»"
          },
          {
            "lineNumber": "011",
            "textus": "011. amelle: «ana nʔažərlēle ḥmōra nʔažərlēle fayya?»"
          },
          {
            "lineNumber": "012",
            "textus": "012. amelle: «lāāā! čūx taʕwṯa čiḳʕēx f-fayylə ḥmōra. ġabrōna ažərlēx ḥmōra, ču ažərlēx fayye. čsowā hačč w hū!»"
          },
          {
            "lineNumber": "013",
            "textus": "013. čʕōlaž ʕemmil baʕḏ̣innun, ṯōle ḥrēna, ṯōle ḥrēna, iṯḳen mett ʕemmis sōyḥa, mett ʕemmil mōrlə ḥmōra."
          },
          {
            "lineNumber": "014",
            "textus": "014. iməṭ mawṣulayhun ḳʕōlun ḳaṭlill baʕḏ̣innun hann fallaḥō."
          },
          {
            "lineNumber": "015",
            "textus": "015. hū, sōyḥa, taššrannun ʕamḳaṭlill baʕḏ̣innun, rixplə ḥmōra w zalle."
          }
        ]
      },
      {
        "text": "062. M_MḤ Wie der junge Anwalt eine Ehescheidung verhinderte.txt",
        "contents": [
          {
            "lineNumber": "001",
            "textus": "001. ōṯ ḥōkma, hanna ḥōkma ġappe šappa, ebre."
          },
          {
            "lineNumber": "002",
            "textus": "002. ṯōle b-bōle inne hanna ebre lōzim yišwenne muḥāmi, liʔannu infeḳ m-matrasṯa, «lōzim nišwenne muḥāmi.»"
          },
          {
            "lineNumber": "003",
            "textus": "003. ḳōyem mšattarle l-ġapplə stīḳe, stīḳe ustāz muḥāmi, fahman baḥar."
          },
          {
            "lineNumber": "004",
            "textus": "004. hanna ḥōkma bə-blōta w stīḳe muḥāmi bə-blōta, yaʕni mabəʕḏan m-ʕa baʕḏ̣innen šaʕṯa w felke laxṯa bess."
          },
          {
            "lineNumber": "005",
            "textus": "005. amell_ebre: «čzellax l-ġapplə flanō w člōyef muḥāmi?»"
          },
          {
            "lineNumber": "006",
            "textus": "006. amelle: «naʕam!» zalle."
          },
          {
            "lineNumber": "007",
            "textus": "007. ilef, išḳal waḳča, ilef. ṯōle l-ʕal_ōbu, amelle: «ilfīč muḥamaynūṯa?»"
          },
          {
            "lineNumber": "008",
            "textus": "008. amelle: «naʕam!»"
          },
          {
            "lineNumber": "009",
            "textus": "009. ḳōyem mtawwarle ʕa mḥalla w mišwēle makəčba l-muḥamaynūṯa."
          },
          {
            "lineNumber": "010",
            "textus": "010. ōbu ḥōkma, ṯōle studʕa l-anna ḥōkma mn-aḥḥaḏ batte yṭallḳell_eččṯe."
          },
          {
            "lineNumber": "011",
            "textus": "011. amelle: «e, ʕaža bax čṭallḳenna?»"
          },
          {
            "lineNumber": "012",
            "textus": "012. amelle: «liʔannu hemla w ḳallīla mrūṯa. yīb ṭayyinōl ʕakkōra p-ṣayfōyṯa, wōb la aḏlef p-šičwōyṯa w nazʕlēḥ ġarḏ̣aynaḥ, w ġarḏ̣aynaḥ maṯəmnin.»"
          },
          {
            "lineNumber": "013",
            "textus": "013. amelle: «ṭayyeb, nnōḏ̣rin b-ōt taʕwṯa.»"
          },
          {
            "lineNumber": "014",
            "textus": "014. bōṯar iṯər yūm willa ōṯya eččṯe, ayyīṯa studʕa w ōṯya l-ʕa ḥōkma."
          },
          {
            "lineNumber": "015",
            "textus": "015. ḳirəl lanna studʕa, ḳayyīla bə-studʕa, batta ṭṭallḳell beʕla, ušme flanō."
          },
          {
            "lineNumber": "016",
            "textus": "016. iḏeʕ hanna ḥōkma, inne hōḏ eččṯil lanna ti ṯōle batte yṭallḳell_eččṯe xett."
          },
          {
            "lineNumber": "017",
            "textus": "017. amella: «ʕaža baš šṭallḳinnu?»"
          },
          {
            "lineNumber": "018",
            "textus": "018. amrōle: «liʔannu ḳallīla mrūṯe w ču mtawwar ʕa šaġlōṯəl payṯa."
          },
          {
            "lineNumber": "019",
            "textus": "019. yīb ʕarkīll ʕakkōra iḳḏum mič čiḥḥuč rayya, wōb la aḏlef ʕakkōra w nazʕlīl waʕyōṯ ana."
          },
          {
            "lineNumber": "020",
            "textus": "020. batt nṭallḳenne, bann nišḳul aḥḥaḏ ġayre.»"
          },
          {
            "lineNumber": "021",
            "textus": "021. šwēlun žaləsṯa, hanna ḥōkma, amellun: «bila muḥāmi ču čmaḳtrin čišwun mett."
          },
          {
            "lineNumber": "022",
            "textus": "022. ōṯ muḥāmi b-ḏokkṯa flanōyṯa, ōṯ ḥačči w fahman hanna, zlōn wakklunne!» maʕ mōn? maʕl_ebre."
          },
          {
            "lineNumber": "023",
            "textus": "023. zalle hū, wakklil muḥāmi, w amelle: «ḳaḏ̣īṯa ana bann nṭallḳenna liʔannu la ṭayynaččil ʕakkōra.»"
          },
          {
            "lineNumber": "024",
            "textus": "024. bōṯar ṯlōṯa arpʕa yūm, willa ṯalla hī ʕamwakklōl muḥāmi."
          },
          {
            "lineNumber": "025",
            "textus": "025. «ana bann nṭallḳenne, liʔannu ihmel, ḳallīla mrūṯe. yīb yʕarklell ʕakkōra, wōb la nazʕlīl waʕyōṯ.»"
          },
          {
            "lineNumber": "026",
            "textus": "026. hanna muḥāmi ažmet, ḳʕōle mʕayn b-ann ḳanunō."
          },
          {
            "lineNumber": "027",
            "textus": "027. ē, hōḏ ču marrīḳa aʕle, hanna batte yṭalleḳ, w hī batta ṭṭalleḳ, ču marrīḳa aʕle."
          },
          {
            "lineNumber": "028",
            "textus": "028. mō ōmar? «mō? ana ču ayliflīl hōḏ šaġəlṯa mʕallmōn?»"
          },
          {
            "lineNumber": "029",
            "textus": "029. ḳōye w mallex, batte yzelle lina? l-ʕa mʕallōne."
          },
          {
            "lineNumber": "030",
            "textus": "030. hū w ōz ʕa tarba, ḥōm — baʕʕeḏ m-ʕa ti šammīʕin — aḥḥaḏ iʕwur, ʕamʕakkez w ōz ʕal-anna tarba."
          },
          {
            "lineNumber": "031",
            "textus": "031. ʕammōmar: «yā_lō taxīlax, ḥarəmlīčəl šawfṯil lōt tunya, la čḥarəmlīl šawfṯil axerča niḥmennax!»"
          },
          {
            "lineNumber": "032",
            "textus": "032. ʕamšammaʕle mannu? hanna šappa ti ōz l-ʕa mʕallmōne, hanna muḥāmi."
          },
          {
            "lineNumber": "033",
            "textus": "033. «marḥaba — marḥaba, lina čōz?»"
          },
          {
            "lineNumber": "034",
            "textus": "034. amelle: «ʕa ḏokkṯa flanōyṯa, hačči?»"
          },
          {
            "lineNumber": "035",
            "textus": "035. «ana nōz ʕa ḏokkṯa flanōyṯa.»"
          },
          {
            "lineNumber": "036",
            "textus": "036. ʕa fart blōta ōzin ṯrinnun."
          },
          {
            "lineNumber": "037",
            "textus": "037. amelle: «ōṯ ḳeṣṣṯa bann naḥklēx.»"
          },
          {
            "lineNumber": "038",
            "textus": "038. hanna šappa ti muḥāmi ʕammaḥkēl mōn? lə-ʕwōra."
          },
          {
            "lineNumber": "039",
            "textus": "039. amelle: «mō hī?»"
          },
          {
            "lineNumber": "040",
            "textus": "040. amelle: «ġabrōna batte yṭallḳell eččṯe, ʕayattil la ṭayynaččil ʕakkōra, ḥetta aḏlef w nazʕlēle waʕyōṯe, w ṯalla hī batta ṭṭalḳell beʕla ʕayattil la ʕarklil ʕakkōra, w ġabrōna ihmel, ču mtawwar ʕa payṯa, w aṣəʕbaṯ aʕəl hōḏ.»"
          },
          {
            "lineNumber": "041",
            "textus": "041. amelle: «lā, hōḏ hayyīna.»"
          },
          {
            "lineNumber": "042",
            "textus": "042. amelle: «aməhlannūn! m-ḥaṣṣil lanna yarḥiš šičwōyṯa, mil ḥassel ṭaḳḳ, ḥassel naḳḳ, miḏ ḥassel ḏalfa hū mbaṭṭel yṭalleḳ, w hī mbaṭṭla ṭṭalleḳ. aməhlannūn hanna yarḥa, yīb zalle šičwōyṯa.»"
          },
          {
            "lineNumber": "043",
            "textus": "043. w mō mōmar xett? mōmar: «xušš šaġəlṯa ti ṣaʕba, aməhlā, hī fakkōl baʕḏ̣a! ṯēla waḳča fakkōl baʕḏ̣a.»"
          },
          {
            "lineNumber": "044",
            "textus": "044. ōmar: «yā ṣubḥān aḷḷāh taxīl ešmil alō, ḥarəmlēle naḏ̣ra, lakin ču ḥarəmlēle zkawṯa.»"
          },
          {
            "lineNumber": "045",
            "textus": "045. kammel hanna, zalle l-ʕa mʕallmōne."
          },
          {
            "lineNumber": "046",
            "textus": "046. amelle: «ḳeṣṣṯa xann xann. ext hačč la aylfīčən, w aḥḥaḏ iʕwur ʕamma mamilli xann xann sōləfṯa?»"
          },
          {
            "lineNumber": "047",
            "textus": "047. amelle: «ana ayəlfiččax čōṯ čīlaf ʕelma, ču čōṯ čīlaf ḥekəmṯa. ḥekəmṯa nawʕa w ʕelma nawʕa ḥrēna."
          },
          {
            "lineNumber": "048",
            "textus": "048. hanna ʕwōra ḥekəmṯa, ana ʕelma.»"
          },
          {
            "lineNumber": "049",
            "textus": "049. zalle hanna, ažəllēlun žalsōṯa b-bōṯar."
          },
          {
            "lineNumber": "050",
            "textus": "050. ḥassel yarḥiš šičwōyṯa, iḳṭaʕ mō? iḳṭaʕ ḏalfa."
          },
          {
            "lineNumber": "051",
            "textus": "051. čūṯ ṭaḳḳ, ḥassel naḳḳ, lorkaʕ hū batte yṭalleḳ, baṭṭel yṭalleḳ, w hī baṭṭlaṯ əṭṭalleḳ."
          },
          {
            "lineNumber": "052",
            "textus": "052. hōḏ ḳeṣṣṯun."
          }
        ]
      },
      {
        "text": "063. M_MH Warum der Scheich tanzte.txt",
        "contents": [
          {
            "lineNumber": "001",
            "textus": "001. ōṯ eḥḏa batta čzella ʕa ḥažža."
          },
          {
            "lineNumber": "002",
            "textus": "002. ḳōmaṯ, ʕemma ḥammeš emʕa ḏahəb, w ṯalla l-ʕa šayxa, batte čišwenn ġappe amōnča."
          },
          {
            "lineNumber": "003",
            "textus": "003. amrōle: «yā šayxa, šulī lann ḥammeš emʕa ḏahəb ʕemmax, bann nzilli ʕa ḥažža, nōḥež."
          },
          {
            "lineNumber": "004",
            "textus": "004. nkōn ṯill nṭōba, nšaḳlōl ḳiršōy, w nkōn nṯill... w nkōn mīṯiṯ, yīb hann ḳiršō lēx!»"
          },
          {
            "lineNumber": "005",
            "textus": "005. amella: «ayṯannūn! apšir ʕayniš.»"
          },
          {
            "lineNumber": "006",
            "textus": "006. ḳōyma mapplōle hann ḥammeš emʕa ḏahəb, ṭaʕnōl ḥōla w zlōla ʕa ḥažža."
          },
          {
            "lineNumber": "007",
            "textus": "007. maḥižža w ṯyōla, ṯalla leʕle."
          },
          {
            "lineNumber": "008",
            "textus": "008. amrōle: «šwā maʕrūfa applīl lann ḳiršō. ana ču ʕimm atar xaržōyṯa.»"
          },
          {
            "lineNumber": "009",
            "textus": "009. amella: «mina līš ḳiršō ʕimmi? hašš ṯiḳniš mōrčil ḳiršō? ṯiḳniš mōrčil ḳiršō w čmappya l-ʔommṯa? zīš m-xiləḳṯi!»"
          },
          {
            "lineNumber": "010",
            "textus": "010. iṯḳen mḳallaʕla mʕaẓẓarla w mbahtella."
          },
          {
            "lineNumber": "011",
            "textus": "011. ṯalla ṯarč eṯlaṯ urəḥ leʕle w xāānn."
          },
          {
            "lineNumber": "012",
            "textus": "012. baʕdēn ōṯ eḥḏa, mōrḳa m-ḳommiṯ ṯarʕa, miščaḥyōl lōš šunīṯa kawwīka w ḳaʕya."
          },
          {
            "lineNumber": "013",
            "textus": "013. amrōla: «waš, uxmin nmōrḳa ḳommiṯ ṯarʕiš nmiščaḥyōš čkawwīka w čḳaʕya. mō mṣīpčiš?»"
          },
          {
            "lineNumber": "014",
            "textus": "014. amrōla: «la čaṯən aʕəl!»"
          },
          {
            "lineNumber": "015",
            "textus": "015. amrōla: «waš mallī hašš w čaʕnīš!»"
          },
          {
            "lineNumber": "016",
            "textus": "016. amrōla: «kōn namrilliš mō ōz yiffuḳ menna?»"
          },
          {
            "lineNumber": "017",
            "textus": "017. ḳōyma mamrōla: «čaʕnīš hašš, la nxalliṣlīš, ex fezzṯa mnə-ḥmīra.»"
          },
          {
            "lineNumber": "018",
            "textus": "018. amrōla: «ṭayyeb!»"
          },
          {
            "lineNumber": "019",
            "textus": "019. amrōla: «emḥar ana nmōrḳa aʕliš, namrōš w člaḥḳōli.»"
          },
          {
            "lineNumber": "020",
            "textus": "020. amrōla: «ē!»"
          },
          {
            "lineNumber": "021",
            "textus": "021. ṯēn yōma mirḳaṯ aʕla. īla aġīrča, amrōla: «šaʕṯa eṭšaʕ čizlōš liʕəl, čamrōli: mʕallmanīṯ hōxa? mamrilliš: ē. čamrōli: yā mʕallmanīṯi, bosərṯa līl, ṯōle mʕallmōn.»"
          },
          {
            "lineNumber": "022",
            "textus": "022. amrōla: «ē!»"
          },
          {
            "lineNumber": "023",
            "textus": "023. ḳōmaṯ zlalla hōḏ xetti l-ʕal-ōš šunīṯa, mōrčil ḳiršō."
          },
          {
            "lineNumber": "024",
            "textus": "024. amrōla: «šaʕṯa ṯmōn čizlōš liʕəl, w felke čizlōš liʕəl."
          },
          {
            "lineNumber": "025",
            "textus": "025. čʕōlla l-elġul w čamrōl: mō ʕačmišwa?"
          },
          {
            "lineNumber": "026",
            "textus": "026. namrōši: īi ōlef — mō ušme — ōlef ḏahəb napplēle l-anna šayxa, mōrəl amanyōṯa w bann nzilli, biʕli zalle ʕa ḥažža yōḥež."
          },
          {
            "lineNumber": "027",
            "textus": "027. xull ḥažžažō ṯōlun illa hū la ṯōle, mann nzill ntawwar aʕle."
          },
          {
            "lineNumber": "028",
            "textus": "028. ṯinnaḥ nṭōbin, šaḳəllaḥəl ḳiršaynaḥ, la ṯinnaḥ w nmīṯin nmapplille hann ḳiršō. hašš mō battiš?»"
          },
          {
            "lineNumber": "029",
            "textus": "029. amrōla: «ana īl ḥammeš emʕa ḏahəb ʕemme xett, nōṯya nšuḳlenn.»"
          },
          {
            "lineNumber": "030",
            "textus": "030. ōneṭ ʕa santūḳa ḳawwōm, applēla hann ḥammeš emʕa ḏahəb, w inəpṣaṭ b-ōlef, ōlef lakin la ḥmann b-īḏe."
          },
          {
            "lineNumber": "031",
            "textus": "031. ḳʕalla hōš šunīṯa hī w hī, willa intaḳ ṯarʕa. «mōn?»"
          },
          {
            "lineNumber": "032",
            "textus": "032. amrōlun: «mʕallmanīṯ hōxa?»"
          },
          {
            "lineNumber": "033",
            "textus": "033. amrulla: «ē, čfaḏ̣ḏ̣āl!»"
          },
          {
            "lineNumber": "034",
            "textus": "034. ʕillaṯ, amrōla: «yā mʕallmanīṯ, bosərṯa līl, mʕallmōn ṯōle m-ḥažža!»"
          },
          {
            "lineNumber": "035",
            "textus": "035. ḳōmaṯ hōḏ, ṯiḳnaṯ rōḳḏa."
          },
          {
            "lineNumber": "036",
            "textus": "036. ḳōmaṯ ḥrīṯa ti šaḳlaččil ḳiršōya, ṯiḳnaṯ rōḳḏa."
          },
          {
            "lineNumber": "037",
            "textus": "037. aḳa šayxa, aḳīməl laffṯa m-ʕa rayše w ibəčlaš rōḳeḏ."
          },
          {
            "lineNumber": "038",
            "textus": "038. inḥwč reḳḏa ṯlaṯinnun b-anna payṯa."
          },
          {
            "lineNumber": "039",
            "textus": "039. amrulle: «člakin hattā nmallax.»"
          },
          {
            "lineNumber": "040",
            "textus": "040. amella: «mōš?»"
          },
          {
            "lineNumber": "041",
            "textus": "041. amrōle: «hōḏ mbaṣṭaṯ, šaḳlaččil ḳiršōya, w ana ṯōle biʕli m-ḥažža ṭabbi, nmapṣūṭ ʕanrōḳḏa. w hačč mō raḳḳḏax?»"
          },
          {
            "lineNumber": "042",
            "textus": "042. amella: «faṣlōš raḳḳḏunni.»"
          },
          {
            "lineNumber": "043",
            "textus": "043. hōḏ hī."
          }
        ]
      },
      {
        "text": "064. M_MH Der Bischof und der Tote.txt",
        "contents": [
          {
            "lineNumber": "001",
            "textus": "001. ōṯ aḥḥaḏ, īle arpʕa ibər, mamellun: «wrāx yā bnōyi, aṣərfōn aʕli, hanna rezḳa lēlxun!»"
          },
          {
            "lineNumber": "002",
            "textus": "002. mamrille: «anaḥ iččawōṯaḥ ču rōṣyan yaxətmannax.»"
          },
          {
            "lineNumber": "003",
            "textus": "003. ču ḳaṭaʕəl ʕaḳle mʕōwet, innu ču raṣṣ yrawwḥell rezḳe xann."
          },
          {
            "lineNumber": "004",
            "textus": "004. la irəṣ bnōye, la irəṣ xallōṯe, w bnōye ṯōlun ʕa ʕiččawōṯun."
          },
          {
            "lineNumber": "005",
            "textus": "005. batte — atar ōṯ bisčōna — batte yzappnenne, masʕat baḥar hū."
          },
          {
            "lineNumber": "006",
            "textus": "006. amrulle binnišō: «wrāx zēx zappēn hanna bisčōna!»"
          },
          {
            "lineNumber": "007",
            "textus": "007. «blōta fḳīra hōxa, ču barnaš zōben. l-mōn mann nzappnenne?»"
          },
          {
            "lineNumber": "008",
            "textus": "008. amrulle: «ōṯ muṭrōna b-ōb batrakōyṯa, zēx leʕle malle! belki zabelle.»"
          },
          {
            "lineNumber": "009",
            "textus": "009. ḳōye ṭaʕell ḥōle w zelle l-ʕal-anna muṭrōna, mamelle: «ōṯ bisčōna, čšaḳelle?»"
          },
          {
            "lineNumber": "010",
            "textus": "010. amelle: «all bē nšuḳlenne. lā īl ebra w lā īl berča, l-mōn mann nxallfenne?»"
          },
          {
            "lineNumber": "011",
            "textus": "011. amelle: «šuḳle!»"
          },
          {
            "lineNumber": "012",
            "textus": "012. amelle: «all bē? ču batt.»"
          },
          {
            "lineNumber": "013",
            "textus": "013. aṣfen muṭrōna, baʕdēn amelle: «aḏ̣ann nšaḳəllēl waḳfa.»"
          },
          {
            "lineNumber": "014",
            "textus": "014. ḳōyem hanna muṭrōna šaḳəllēl waḳfa, w šattril zaləmṯa yxammnell lanna bisčōna."
          },
          {
            "lineNumber": "015",
            "textus": "015. mxammelle b-arpaʕ emʕa w ḥiməš ḏahəb w ṯēle."
          },
          {
            "lineNumber": "016",
            "textus": "016. amelle: «hanna bisčōna ṭabbi ḥammeš emʕa, arpaʕ emʕa w ḥiməš ḏahəb.»"
          },
          {
            "lineNumber": "017",
            "textus": "017. amelle: «ṭayyeb!»"
          },
          {
            "lineNumber": "018",
            "textus": "018. ḳōyem hanna muṭrōna, ʕōtet arpaʕ emʕa w ḥiməš ḏahəb, mapplēl mōrəl bisčōna."
          },
          {
            "lineNumber": "019",
            "textus": "019. ḳōye mōrəl bisčōna mōḳe emʕa w ḥiməš ḏahəb, mamelle: «hanna l-waḳfa.»"
          },
          {
            "lineNumber": "020",
            "textus": "020. ē, šaḳəl lōṯe ḳiršōye, w muṭrōna xett šaḳəl ti applēle."
          },
          {
            "lineNumber": "021",
            "textus": "021. battay yxuṯpun atar sanad."
          },
          {
            "lineNumber": "022",
            "textus": "022. ṯōle sanad, ṯōle binnišō baḥar l-ʕa muṭrōna."
          },
          {
            "lineNumber": "023",
            "textus": "023. amelle: «hōš ču nifəḏ̣, emḥar ana nimšattarlax xebra, čṯēx liʕli, nxōṯpin ʕa faḏ̣wṯa.»"
          },
          {
            "lineNumber": "024",
            "textus": "024. amelle: «ṭayyeb!»"
          },
          {
            "lineNumber": "025",
            "textus": "025. zalle hōṯe, w muṭrōna iṯḳen maḏ̣yuf, ṯēle leʕle binnašō, lorkaʕ šaʕʕel."
          },
          {
            "lineNumber": "026",
            "textus": "026. hōṯe iččžaʕ, ameṯ, ṯōlun bnōye atar, battay bisčōna."
          },
          {
            "lineNumber": "027",
            "textus": "027. iṯḳen mḳattrin hinn w muṭrōna."
          },
          {
            "lineNumber": "028",
            "textus": "028. mamellun muṭrōna: «wrāx ē, ʕall xabīra, ti zalle ḥimnil bisčōna w ṯammne w amelle ṭīme ḳall xann w ḳall xann."
          },
          {
            "lineNumber": "029",
            "textus": "029. w appīli ḳall xann w ḳall xann l-waḳfa, w hū išḳal ḳall xann.»"
          },
          {
            "lineNumber": "030",
            "textus": "030. amrulle: «lā, xabīra mičbarṭal b-eʕsar warḳan.»"
          },
          {
            "lineNumber": "031",
            "textus": "031. lōmar yḳuṭʕell ʕaḳle, l-ʕaḳlayhun, zallun iṯḳen mičšakkyin aʕle."
          },
          {
            "lineNumber": "032",
            "textus": "032. ukkiš šoppṯa ōṯ žaləsṯa, ukkiš šoppṯa ōṯ žaləsṯa."
          },
          {
            "lineNumber": "033",
            "textus": "033. ōmar muṭrōna: «ē, mō hōš šaġəlṯa ti zlilli šwičča. ana ya alō taxxer ruġrōx.»"
          },
          {
            "lineNumber": "034",
            "textus": "034. willa ḥimnil mōrəl bisčōna p-ḥelme, amelle: la čīzuʕ, ana ʕemmax! mall əbnōy, ana ʕemmax, la čīzuʕ!"
          },
          {
            "lineNumber": "035",
            "textus": "035. ṯōle iṯḳen mamell əbnōye, šattar ruḥlayhun ʕal-ōḏ maḥkamṯa."
          },
          {
            "lineNumber": "036",
            "textus": "036. amellun: «ana ḥmiččil abūxun p-ḥiləm, inne amilli, inne hū ʕimmi.»"
          },
          {
            "lineNumber": "037",
            "textus": "037. iṯḳen mōmrin: «hanna mažnun hanna muṭrōna, hanna xarfen hanna muṭrōna, čuppe aḳla. ti imeṯ mamell ti ṭabbi: ana ʕemmax?»"
          },
          {
            "lineNumber": "038",
            "textus": "038. iṯḳen ḏ̣ōḥkin aʕle, lōmar lōmar yirṣun."
          },
          {
            "lineNumber": "039",
            "textus": "039. baʕdēn, bōṯar ṯloṯa arpʕa yūm, xett ʕōwet ḥimne p-ḥelme."
          },
          {
            "lineNumber": "040",
            "textus": "040. amelle: «čamell əbnōye: tullunni maʕ ḳabri... mallun: tullunn ʕa ḳabril abūxun hanuk!»"
          },
          {
            "lineNumber": "041",
            "textus": "041. ṯōlun bnōye amellun, amellun: «tullunni ʕa ḳabril abūxun hanuk!»"
          },
          {
            "lineNumber": "042",
            "textus": "042. «ḳumōn iḥmun! awwalča aḥḏ̣ar aʕle, hōši batte... ōmar ntullenne ʕa ḳabre. ē, hanna mažnun hanna sarseb, hanna xalli, hanna činya mō.»"
          },
          {
            "lineNumber": "043",
            "textus": "043. ṯōḳnin atar maḥəkyin bə-frīsčil muṭrōna."
          },
          {
            "lineNumber": "044",
            "textus": "044. ōṯ binnišō amrullun: «wrāx ē tullunnē! mō ṯaḳḳen p-tunya? tullunne!»"
          },
          {
            "lineNumber": "045",
            "textus": "045. ḳōymin hann, šaḳlill lanna muṭrōna w zlillun ytullunne maʕ ḳabril abūhun."
          },
          {
            "lineNumber": "046",
            "textus": "046. hōḏ ommṯa mallīxa roḥle mōmrin: «hanna muṭrōna mažnun. hanna muṭrōna čuppe ʕaḳla. hanna muṭrōna xarfen, hanna muṭrōna xann. hanna... hanna... hanna..."
          },
          {
            "lineNumber": "047",
            "textus": "047. baʕdēn ḳʕōle p-ḥaṣṣe, tallunne amrulle: «hanna ḳabril abūnaḥ.»"
          },
          {
            "lineNumber": "048",
            "textus": "048. ḳʕōle kaʕmil lanna inžīla w ibəčlaš ḳōri ʕa ḥaṣṣil lanna ḳabra w ṭōleb mn-alō."
          },
          {
            "lineNumber": "049",
            "textus": "049. ḳōr w ṭōleb mn-alō, amelle: «taxīlax yā_lō b-ʕezzax w žlōlčax w karōmčax, la čxayybinni."
          },
          {
            "lineNumber": "050",
            "textus": "050. čaḳimell lanna mīṯa ti imeṯ ṭabbi, w exmil aḳimīčəl ʕōzar wōb imeṯ m-baynṯil miṯō, iṯḳen ṭabbi.»"
          },
          {
            "lineNumber": "051",
            "textus": "051. la ḥmull lanna ḳabra illa intaḳ."
          },
          {
            "lineNumber": "052",
            "textus": "052. infeḳ hanna ġabrōna, faṯḥulle infeḳ."
          },
          {
            "lineNumber": "053",
            "textus": "053. zallun hinn w hū ʕa batraxōnča w ṯōlun m-ṭarflə ḥkūmča."
          },
          {
            "lineNumber": "054",
            "textus": "054. amellun: «hanna bisčōna l-waḳfa. hanna payṯa l-waḳfa. hōḏ arʕa l-waḳfa. hōḏ — mō ušme — ḥaḳla flanōyṯa l-waḳfa.»"
          },
          {
            "lineNumber": "055",
            "textus": "055. ḥāṣla hū, mō mil īle xaṯəplēl waḳfa — tastūra m-xōṭre."
          },
          {
            "lineNumber": "056",
            "textus": "056. amellun: «ʕaža ʕaḏəpčunne? ana nzappīlle w hū applīli ḳiršō. la arṣičxun čaxtmunni, ana nzappillēle."
          },
          {
            "lineNumber": "057",
            "textus": "057. awwalča ču čraṣṣīyin p-ḳallel, hōši p-summar.»"
          },
          {
            "lineNumber": "058",
            "textus": "058. ḥāṣla ixṯab hanna, w aḳam hanna mīṯa batte yzelle yrōžaʕ ʕa ḏokkṯe."
          },
          {
            "lineNumber": "059",
            "textus": "059. amrulle: «mōx? w əḳʕōx!»"
          },
          {
            "lineNumber": "060",
            "textus": "060. amellun: «laʔ, ana ʕimmi ṯmōn šōʕ bess. akṯar mnə-ṯmōn šōʕ ču ḥayl niḳʕīl. ellel aḥsall əmn-ōxa.»"
          },
          {
            "lineNumber": "061",
            "textus": "061. hōḏ hī mn-awwalča l-axerča."
          }
        ]
      },
      {
        "text": "065. M_MH Das mißglückte Liebesabenteuer der drei Kirchenmänner.txt",
        "contents": [
          {
            "lineNumber": "001",
            "textus": "001. ōṯ eḥḏa, amrōl beʕla: «ḳʕāx hōxa ḳūrəṭ ṭiflō! mann nzill nṣall.»"
          },
          {
            "lineNumber": "002",
            "textus": "002. amella: «ē, zīš ṣallay! ana nḳaʕīl ḳūrəl bisinō.»"
          },
          {
            "lineNumber": "003",
            "textus": "003. ḳōyma ṭaʕnōl ḥōla hōš šunīṯa w zlōla ʕa ṣlōṯa ḥetta čṣall."
          },
          {
            "lineNumber": "004",
            "textus": "004. mṣallyin w mḥasslin mnə-ṣlōṯa, ṯyōla l-ġappil ḳandalafət."
          },
          {
            "lineNumber": "005",
            "textus": "005. amrōle: «yā sʕōtčil ḳandalafət, hanik ḥarīma — mō ušme — hanik ḏukkṯil ḥarīma, ḏukkṯil miʕčarfan?»"
          },
          {
            "lineNumber": "006",
            "textus": "006. amella: «tulli ʕa payṯiš ḥetta ntullinniš!»"
          },
          {
            "lineNumber": "007",
            "textus": "007. ōmar: «čaʕtmell lanna ḳandalafət, hanna ču mafhem. mann nzill ʕa ḳašīša.»"
          },
          {
            "lineNumber": "008",
            "textus": "008. ḳōyma zlōla l-ʕa ḳašīša, amrōle: «abūnaḥ!»"
          },
          {
            "lineNumber": "009",
            "textus": "009. mamella: «mō, ya ʕaynōyəl abūna?»"
          },
          {
            "lineNumber": "010",
            "textus": "010. mamrōle: «tullī ʕa ḏukkṯil mičḳarrban ḥarīma, miʕčarfan ḥarīma!»"
          },
          {
            "lineNumber": "011",
            "textus": "011. amella: «tulli ʕa payṯiš ḥetta ntullinniš!»"
          },
          {
            "lineNumber": "012",
            "textus": "012. ōmar: «čaʕtmell lanna ḳašīša w čaʕtmell lanna ḳandalafət. waḷḷa mann nzilli l-ʕa muṭrōna.»"
          },
          {
            "lineNumber": "013",
            "textus": "013. ḳōyma ṭaʕnōl ḥōla w zlōla l-ʕa muṭrōna, mamrōle: «ṣabāḥ il-xēr sayyidnā! ṣabbḥak bil-xēr sayyidnā!»"
          },
          {
            "lineNumber": "014",
            "textus": "014. mamella: «ṣabāḥ il-xēr, ahla w sahla!»"
          },
          {
            "lineNumber": "015",
            "textus": "015. amrōle: «ḏukkṯil miʕčarfan ḥarīma hanuk hī?»"
          },
          {
            "lineNumber": "016",
            "textus": "016. amella: «tulli ʕa payṯiš, ntullinniš!»"
          },
          {
            "lineNumber": "017",
            "textus": "017. ōmar: «yinḥam muṭrōnaw ḳašīša w ḳandalafət ʕemmil baʕḏ̣inn!»"
          },
          {
            "lineNumber": "018",
            "textus": "018. ṯyōla hōḏ zaʕlōn ʕa payṯa."
          },
          {
            "lineNumber": "019",
            "textus": "019. amella beʕla: «wrēš mōš čzaʕlōn? ppaʕlō inne ʕčarfiš.»"
          },
          {
            "lineNumber": "020",
            "textus": "020. amrōle: «huss la čfakkrinn!»"
          },
          {
            "lineNumber": "021",
            "textus": "021. amella: «ʕaža?»"
          },
          {
            "lineNumber": "022",
            "textus": "022. amrōle: «wrāx šaʕʕliččil ḳandalafət, amill xann ʕa xann. šaʕʕliččil ḳašīša, amill xann ʕa xann. zlill ʕa muṭrōna, amill xann ʕa xann.»"
          },
          {
            "lineNumber": "023",
            "textus": "023. amella: «wrēš ē mallun! mallun emḥar ḥašoppa ḥrēna! čizlōš čimṣallya w čamrōlun."
          },
          {
            "lineNumber": "024",
            "textus": "024. čmabətya m-ḥatti ḳandalafət ḥetta čiməṭ ʕa muṭrōna."
          },
          {
            "lineNumber": "025",
            "textus": "025. čamrōlun: payṯaḥ b-ḏokkṯa flanōyṯa, naḥḥīṯa flanōyṯa. ʕilwōne ḳall xann w ḳall xann. čfaḏ̣ḏ̣lōn liʕlaynaḥ!"
          },
          {
            "lineNumber": "026",
            "textus": "026. mann nxarrḥell abūhun, aḥḥaḏ aḥḥaḏ aḥḥaḏ.»"
          },
          {
            "lineNumber": "027",
            "textus": "027. amrōle: «kayyes!»"
          },
          {
            "lineNumber": "028",
            "textus": "028. ṯōle ḥašoppa, zlalla ṣallaṯ."
          },
          {
            "lineNumber": "029",
            "textus": "029. aptaṯ m-ġappil ḳandalafət l-ḥetta imṭaṯ l-muṭrōna."
          },
          {
            "lineNumber": "030",
            "textus": "030. amrōlun: «anaḥ payṯaḥ b-ḏokkṯa flanōyṯa w ʕilwōne ḳall xann w ḳall xann», w činya mō, «naḥḥīṯa flanōyṯa»."
          },
          {
            "lineNumber": "031",
            "textus": "031. ixṯab hann emmat battayy yizlullun, ču mōṭyin."
          },
          {
            "lineNumber": "032",
            "textus": "032. ṯōlun atar, battayy yiṯlullun liʕlayhun, ḳōye beʕla ṭōmar."
          },
          {
            "lineNumber": "033",
            "textus": "033. ṭōmar, sōleḳ ṭōmar ʕa ʕakkarō."
          },
          {
            "lineNumber": "034",
            "textus": "034. ṯyillun hann, muṭrōna w haṯinn."
          },
          {
            "lineNumber": "035",
            "textus": "035. muṭrōna šalḥil waʕyōṯe ʕallḳannen, ḳašīša xett šalḥil waʕyōṯa ʕallḳannen w ayyiṯilla... muṭrōna ayyīṯla šaḳəfṯiž žūxa čišwenne betəlṯa."
          },
          {
            "lineNumber": "036",
            "textus": "036. ḳašīša ayyīṯla šaḳəfṯa čišwenna ṯannūrča."
          },
          {
            "lineNumber": "037",
            "textus": "037. ḳandalafət ču ʕemme baḥar ʕemme ḳiršō, ayṯ ḳall xann mušakkale."
          },
          {
            "lineNumber": "038",
            "textus": "038. w ṯōlun hannun, willa intaḳ ṯarʕa."
          },
          {
            "lineNumber": "039",
            "textus": "039. «yīīī, činya mōn ṯōle. yā ṣuxōši, hanik bann nṭumrenxun? ču bann... hanik bann nṭumrenxun?»"
          },
          {
            "lineNumber": "040",
            "textus": "040. ḳōyma maḥḥčōlun l-erraʕ ʕa ṭōpḳa rʕō w ṭamrōlun erraʕ."
          },
          {
            "lineNumber": "041",
            "textus": "041. ōṯ payṯa uppe ḏlūḳa, ḳaʕyillun muṭrōna w ḳašīša, msantmill ḥalayhun ḳommil lanna ḏlūḳa."
          },
          {
            "lineNumber": "042",
            "textus": "042. ʕōbar hanna, šawwīl ḥōle zaʕīma, ʕamḳattar hū w_eččṯe: «wrēš išwīš aḳərṭūṯa?»"
          },
          {
            "lineNumber": "043",
            "textus": "043. «lā, la išwiṯ.»"
          },
          {
            "lineNumber": "044",
            "textus": "044. «bima člahhīya?»"
          },
          {
            "lineNumber": "045",
            "textus": "045. ḳattar xann, ōmar: «ayṯay ḏlūḳa ʕamʕarrēḥ!» činya mō."
          },
          {
            "lineNumber": "046",
            "textus": "046. amrōle: «hōš nnōḥča nmayṯya ḏlūḳa ana.»"
          },
          {
            "lineNumber": "047",
            "textus": "047. amella: lā, ana nnōḥeč. šwāy hašš_aḳərṭūṯa!»"
          },
          {
            "lineNumber": "048",
            "textus": "048. ḳōyem hanna, ṭaʕell ḥōle, w nōḥeč l-erraʕ ʕa payṯa rʕō, miščaḥəl muṭrōna w əl-ḳašīša ṣanpīʕin bə-ffōyəl mō? l-anna ḏlūḳa."
          },
          {
            "lineNumber": "049",
            "textus": "049. zōʕeḳ aʕla: «wrīš yāāā šunīṯa, ayṯāy ḳīsa! wrīš ōṯ šiḏanō hōxa.»"
          },
          {
            "lineNumber": "050",
            "textus": "050. ḳōyma mappyōle ḳīsa, šōmṭin muṭrōna w ḳašīša."
          },
          {
            "lineNumber": "051",
            "textus": "051. zlillun mičbaḳḳi ḳandalafət, ōb roḥəṯ ṯarʕa."
          },
          {
            "lineNumber": "052",
            "textus": "052. ʕayn, ščiḥhil ḳandalafət roḥəṯ ṯarʕa."
          },
          {
            "lineNumber": "053",
            "textus": "053. inḥeč p-ḳandalafət ḳṭōla: «hōxa mayṭeblax w hōxa manfaʕlax! hōxa mayṭeblax w hōxa manfaʕlax!»"
          },
          {
            "lineNumber": "054",
            "textus": "054. ahərne, baʕdēn ōṯ mužbalīṯəṭ ṭīna ḳommiṯ ṯarʕa."
          },
          {
            "lineNumber": "055",
            "textus": "055. imzaṭ menne, ṯōle ʕammōneṭ, ōneṭ m-misti mužbalīṯəṭ ṭīna."
          },
          {
            "lineNumber": "056",
            "textus": "056. iṯḳen p-ḥōle ṣuxōma w afal w zalle."
          },
          {
            "lineNumber": "057",
            "textus": "057. zalle hanna isleḳ ʔa payṯa."
          },
          {
            "lineNumber": "058",
            "textus": "058. amella: «la nxarrḥell abūhun aḥḥaḏ aḥḥaḏ. xammīnin ommṯa ṭōšra lēlun. emḥar... mō ayyīṯliš muṭrōna?»"
          },
          {
            "lineNumber": "059",
            "textus": "059. amrōle: «ayyīṯəl batəlṯa kappūta nišwenne, šaḳəfṯa nišwenna kappūta, w ḳašīša ayyīṯəl šaḳəfṯa nišwenna ṯannūrča, w hōṯe ayyeṯ ḳalles mšakkale, ḳalles fustuḳ ʕabīd, ḳass mlabbas ḳass ḳuḏ̣ōme, bizrō.»"
          },
          {
            "lineNumber": "060",
            "textus": "060. amella: «ayṯāy hanna... ayṯāy ṣaḥna w išway b-ann bizrō hōxa ḳummaynaḥ, nīxul anaḥ w hann ṭiflō!»"
          },
          {
            "lineNumber": "061",
            "textus": "061. ōxlin w ḏ̣ōḥkin, ōxlin w ḏ̣ōḥkin."
          },
          {
            "lineNumber": "062",
            "textus": "062. amella: «čizlōš emḥar l-ʕa xayyōṭča, čimḥayyṭōl kappūta w čimḥayyṭōl ṯannūrča w čizlōš ʕa ṣlōṯa.»"
          },
          {
            "lineNumber": "063",
            "textus": "063. amella: «ē, ṯōle ʕēḏa, čizlōš ʕa ṣlōṯa.»"
          },
          {
            "lineNumber": "064",
            "textus": "064. zlalla l-ʕa xayyōṭča, amrōla: «ōṯ šaḳəfṯa ṯarč šaḳfan, čimḥayyiṭlōḥ?»"
          },
          {
            "lineNumber": "065",
            "textus": "065. amrōla: «ʕaža lā.»"
          },
          {
            "lineNumber": "066",
            "textus": "066. amrōla: «ʕaža lā. ayṯannēn nimḥayyiṭlōš!»"
          },
          {
            "lineNumber": "067",
            "textus": "067. ḳōmaṯ hōḏ, ayṯillalla, ḥayyṭlalla."
          },
          {
            "lineNumber": "068",
            "textus": "068. tōle ʕēḏa, xassaččil lann waʕyōṯa w zlalla ʕa ṣlōṯa."
          },
          {
            "lineNumber": "069",
            "textus": "069. ʕamṣallya w klēsya malya."
          },
          {
            "lineNumber": "070",
            "textus": "070. naffeḳ ḳašīša w muṭrōna p-xenša tayyīrin."
          },
          {
            "lineNumber": "071",
            "textus": "071. ḥimna muṭrōna, amella: «yīb brīxa yā... yīb brīxa kappūta w mō ušme... w hōb batəlṯa ti nayṯillīš ana yā hana!»"
          },
          {
            "lineNumber": "072",
            "textus": "072. aḥref ḳašīša, amelle: «m-mōli w əm-mōlax ana.»"
          },
          {
            "lineNumber": "073",
            "textus": "073. aḥref ḳandalafət amelle: «la barnaš axal ḳaṭəlṯa ġēr ana.»"
          },
          {
            "lineNumber": "074",
            "textus": "074. w hōḏ_awwalča w hōḏ_axerča."
          }
        ]
      },
      {
        "text": "066. M_MB Die Urinprobe.txt",
        "contents": [
          {
            "lineNumber": "001",
            "textus": "001. ōṯ ḳašīša, nōṣaḥ xann, šammen ḳalles, ōz yḥallilell bōl."
          },
          {
            "lineNumber": "002",
            "textus": "002. hū w ōz ʕa maxəbra, ḥamyōle eḥḏa šunīṯa."
          },
          {
            "lineNumber": "003",
            "textus": "003. maʕzmōle: «čfaḏ̣ḏ̣āl yā ḳašīša, našḳennax ḳahwe, čfaḏ̣ḏ̣āl!»"
          },
          {
            "lineNumber": "004",
            "textus": "004. «e», atar šawwīl bōl p-ḳannīnča."
          },
          {
            "lineNumber": "005",
            "textus": "005. hū w ʕapper, mišwēle roḥəṯ ṯarʕa."
          },
          {
            "lineNumber": "006",
            "textus": "006. atar mōrčil payṯa ʕamšōṭfa, ḳōyma talḳōl ḳannīnča."
          },
          {
            "lineNumber": "007",
            "textus": "007. mō mišwa? zlōla hī, w əmʕapplōle m-bōl m-tīḏa."
          },
          {
            "lineNumber": "008",
            "textus": "008. ḏukkiz zalle ʕa maxəbra w ḥallilunne mamrille ḥkimō: «čiṭʕen hačč, yā ḳašīša!»"
          },
          {
            "lineNumber": "009",
            "textus": "009. lōmar yṣatteḳ, šaḳle ʕa iṯər ṯlōṯa maxəbri, mamrille: «čiṭʕen w b-yarḥa či ṯlōṯa.»"
          },
          {
            "lineNumber": "010",
            "textus": "010. azʕel hanna ḳašīša w zalle iṯḳen ḳaʕēle b-ḏayra."
          },
          {
            "lineNumber": "011",
            "textus": "011. bōṯar ṭešʕa yarəḥ, ḏukkil iṯḳen waḳčil ṭešʕa yarəḥ, zelle ʕa barrīya."
          },
          {
            "lineNumber": "012",
            "textus": "012. mičʕallaḳ p-sažərṯa w iṯḳen hazezəl baʕḏ̣e mēzya w mēṯya, mēzya w  mēṯya."
          },
          {
            "lineNumber": "013",
            "textus": "013. atar elʕel menne ōṯ ʕoššil ʕaḳunō."
          },
          {
            "lineNumber": "014",
            "textus": "014. ʕemmil ʕamhazezəs sažərṯa, ḳōyem ṣōḳeṭ ʕaḳōna erraʕ menne."
          },
          {
            "lineNumber": "015",
            "textus": "015. mʕayn xann l-erraʕ, ḥamēle ʕaḳōna."
          },
          {
            "lineNumber": "016",
            "textus": "016. amelle: «xett čōṯ ḳašīša?»"
          }
        ]
      },
      {
        "text": "067. M_MB Das Kreuzfest.txt",
        "contents": [
          {
            "lineNumber": "001",
            "textus": "001. ġelta w ġirmō law ṯiḳniṯ, // w əb-ʕaynōy lorkaʕ iḥmiṯ, // ʕal-ōḥ ḥayōṯa la šaʕʕliṯ, // ʕayyḏiččil ʕēḏlə ṣlība."
          },
          {
            "lineNumber": "002",
            "textus": "002. uxmil īle ʕomra mwall, // affa ṣlībaḥ ʕa šenna yiʕall. // awʕax čṯēx l-ōxa w čmall: // «ʕamzaʕḳillax šayyība.»"
          },
          {
            "lineNumber": "003",
            "textus": "003. sažərṯa mamrōl ḥōṯa: // «imōḏ ġapp əḥḏawōṯa, // minni aspull ḳurmyōṯa, // w hašši ḥačča činṣība.»"
          },
          {
            "lineNumber": "004",
            "textus": "004. ʕa rayšiš šenna silḳinnaḥ, w əp-xull ḥessa zaʕḳinnaḥ // ḥetta ommṯa čšumʕennaḥ: // «rafəʕlaḥl ṣlība.»"
          },
          {
            "lineNumber": "005",
            "textus": "005. ʕa šenna šaʕʕlinnaḥ nūra, // w əṣlība waḳḳef ḳūra. // ṯallxun farrġun ʕa ḳōrma, // ex ʕamtarkal ʕa ʕarḳūba!"
          },
          {
            "lineNumber": "006",
            "textus": "006. l-mawṯa la ḥaspill ḥišpōna, // w lā aḥḥčičče p-ḳappōna, // psōna mennaḥ ġabrōna, // exət šappa w šayyība."
          },
          {
            "lineNumber": "007",
            "textus": "007. b-ann tarba allxinnaḥ, // w meʕle lorkaʕ ʕawitinnaḥ. // p-ḥaṣṣiš šenna šaʕʕlinnaḥ, // w ʕa šenna irčfaʕ ṣlība."
          },
          {
            "lineNumber": "008",
            "textus": "008. ešnaḥ əḥšība b-yōma, // exət ṭaʕna w batta ḳyōma, // w či ču maḥḏ̣arəl lanna yōma, // ešne xulla ču ḥšība."
          },
          {
            "lineNumber": "009",
            "textus": "009. w ommṯa bōṯar ṣlōṯa // ṯōlun m-xull naḥḥiyōṯa. // allex w rafʕurr rayōṯa, // w izʕaḳ: «irčfaʕ ṣlība.»"
          },
          {
            "lineNumber": "010",
            "textus": "010. mahma ṯōḳen ʕlaynaḥ, // ču nimġayyrill mabətyaynaḥ. // ṣlībaḥ hū či aḥmannaḥ, // w ḥarfōye ʕa šenna xṯība."
          }
        ]
      },
      {
        "text": "068. M_MB Liebesgedicht.txt",
        "contents": [
          {
            "lineNumber": "001",
            "textus": "001. čraḥmōl bōṯar či wōb. // nraḥmōx ġasseb ʕa či wōb. // mʕōwet ḥiss bīš imōna, // maʕ riḥmūṯ la čaḥək!"
          },
          {
            "lineNumber": "002",
            "textus": "002. ṯiḳniṯ nimġayyarəl xuppō warta. // ayṯāy īḏiš yā warṯṯi // w ana nraḥimliš ġasseb maʕ či wōb. // ʕaya ṭaššrīšən w čyōḏʕa nōb nraḥimliš?"
          },
          {
            "lineNumber": "003",
            "textus": "003. b-ʕaynōš nḥamē kawna. // ʕaya la amrīšəl b-riḥmūṯiš? // ʕaya ḏikkliš aʕəl, amrīšəl: čimʕawīta. // hašš warṯṯa, ʕaya la affīšən nzurʕenna b-lipp?"
          },
          {
            "lineNumber": "004",
            "textus": "004. xulle mett b-ġawwōyṯ ʕōbeḳ. // iḏa šaʕʕlunn namellun: // alō šulīl lipp warṯṯa. // l-emmat bann nōčem nṣappar miʕliš w la naḥək?"
          },
          {
            "lineNumber": "005",
            "textus": "005. w čamrōl: šunī ḥarfa p-ṯemmax w la yahimmenax; // ommṯa mw mahemmlax minnayy, law iḏeʕ. // bess riḥmūṯiš hī šarfa; // law imnaʕ nohra maʕ ʕaynōy ču nmaḥək w ču nbōyaḥ b-raḥmūṯiš."
          }
        ]
      },
      {
        "text": "069. M_MX Hagel im Weinberg.txt",
        "contents": [
          {
            "lineNumber": "001",
            "textus": "001. inəbraḏ xarmiš šarra // w la šwinnaḥ menne ḥamra. // inəbraḏ xull xarmō // la ḥčamyaṯ illa niṣpō. // tastūra m-xōṭril alō, // la ḥarpaṯ illa šarra."
          },
          {
            "lineNumber": "002",
            "textus": "002. čkammlaṯ ġappil ḥakmō, // ṯōle b-huntōzəl birō, // hantez əm-misti xarmō // xaṣṣan p-xarmiš šarra."
          },
          {
            "lineNumber": "003",
            "textus": "003. inəbraḏ b-ʕisər w_eṯlaṯ, // ext hōṯa ešna la ṯiḳnaṯ. // ana ṯiḳniṯ ext ənšaṯṯ // ʕa tarbil iṯḳen ʕa mžarra."
          },
          {
            "lineNumber": "004",
            "textus": "004. inəbraḏ — ext bann nišwi? // bann nišči ḳūrəl mišwi, // w mina mann nayṯi ḥamra?"
          },
          {
            "lineNumber": "005",
            "textus": "005. inəṭbaʕ bə-žrityōṯa, // ʕayatte baṭṭliččlə ḳrōṯa. // mina bann nišwi ḥlōṯa // mina mann nayṯi ḥamra."
          },
          {
            "lineNumber": "006",
            "textus": "006. ana la nīm bə-ṭlōḳa // w nbaṭṭlennis summōka. // čiḥmedd danyān əslōḳa // taššril xarmiš šarra."
          },
          {
            "lineNumber": "007",
            "textus": "007. čiḥmi mō ōšer rappō: // bess yḳūmun naṭurō. // farrāġ muḥḥōčis sillō, // ču misḳel matti p-šarra."
          },
          {
            "lineNumber": "008",
            "textus": "008. farrāġ yōmlə šṭōḥa, // čšōmaʕ ḥessa w ṣyōḥa, // ġuppanō w ʕurrabō // battayy yḥammlell ḥmōra."
          }
        ]
      },
      {
        "text": "070. M_SṬ Raḥme.txt",
        "contents": [
          {
            "lineNumber": "001",
            "textus": "001. ḥmičča sallīḳa ʕa ḏayra // w zannīra b-zunnōrəs sayra // w lippi la irḥam ġayra // w hōḏ raḥme, berčis sōba."
          }
        ]
      },
      {
        "text": "071. M_ḤF Der mutige Bräutigam.txt",
        "contents": [
          {
            "lineNumber": "001",
            "textus": "001. amrōli: «la čṯēx ʕa payṯaḥ, // eppay ġabrōna ižker.»"
          },
          {
            "lineNumber": "002",
            "textus": "002. amrilla: «la čīzuʕ aʕli, // ana sabʕa ničber.»"
          },
          {
            "lineNumber": "003",
            "textus": "003. amrōli: «ḥunōyi šōbʕa.» // amrilla: «fōrsa nmarrer.»"
          },
          {
            "lineNumber": "004",
            "textus": "004. amrōli: «payṯaḥ iʕli.» // amrilla: «p-ḥaṣṣe nṭayyer.»"
          },
          {
            "lineNumber": "005",
            "textus": "005. amrōli: «baḥra baynṯinnaḥ.» // amrilla: «sappōḥa nmarrer.»"
          },
          {
            "lineNumber": "006",
            "textus": "006. amrōli: «alō p-ḥaṣṣaynaḥ.» // amrilla: «alō miʕlaynaḥ, iġfer.»"
          }
        ]
      },
      {
        "text": "072. M_ŽR Wohin gehst du.txt",
        "contents": [
          {
            "lineNumber": "001",
            "textus": "001. lina lina, lina lina lina čōza? // nōza ʕa tikkōna nizbun kōza."
          },
          {
            "lineNumber": "002",
            "textus": "002. hōš nizlōli ʕa payṯa w niṯyōli, // immi p-tarba hōši minčaḳyōli. // hačči l-ḥōlax zellax w_ana l-ḥōli, // w əʕrōba čḳōmez ʕa payṯa ḳmōza."
          },
          {
            "lineNumber": "003",
            "textus": "003. p-tarba zlalla p-tarba ḥmiččil ḥōṯa, // wayba m-ḳorba naffīḳa mnə-ṣlōṯa. // ṭalpiṯ ḥalba ōmra: «bə-ḥḏawōṯa, // nmayṯōxi ḥalba w ʕezza w karrōza.»"
          },
          {
            "lineNumber": "004",
            "textus": "004. lippiš aḳṣa m-ḳorḥil leppa b-zōte. // lippi minniš mō čḥammal ažōte. // ti rōḥem eḥḏa m-ġayərlə blōte, // felkil ʕomre yā ʕumri žunnōza."
          },
          {
            "lineNumber": "005",
            "textus": "005. ʕaža xann əm-riḥmūṯa čḏayyība? // ṯḳilliš baḥar ʕa blōta čġayyība. // lō nyaḏḏeʕ hašši l-ġayre čixṭība, // mnə-ʕṣofra emḥar bakkar ʕa žhōza."
          },
          {
            "lineNumber": "006",
            "textus": "006. allxiṯ ʕemma, allxaṯ ʕimmi p-šūḳa, // allxaṯ ḳummi m-zaḳzūḳa l-zaḳzūḳa. // ḥmačča emma zīla w b-īḏa ḏluḳa, // hazzačča w leppa layyef ʕa hzōza."
          },
          {
            "lineNumber": "007",
            "textus": "007. ōmar: «emḥar ḥašoppa maščūṯa, // battaḥ naskar w ənraḳḳḏell əḥḏūṯa. // ti čū ṯēle w lā ōṯ ġappe mrūṯa, // la yimḥell ġayre payṯe mnə-ḳzōza.»"
          }
        ]
      },
      {
        "text": "073. M_ŽR Lied für das Kreuzfest.txt",
        "contents": [
          {
            "lineNumber": "001",
            "textus": "001. law ṯiḳniṯ ġelta w ġirmō, // w ḏiḳni ṯiḳnaṯ šayyība, nmōḏ̣el nimtaḥkal ḳurmō, // m-rayšiš šenna b-ʕēṣ-ṣlība."
          },
          {
            "lineNumber": "002",
            "textus": "002. l-ōš nfakkar ḏukkin nōb, // nimkaškeš lə-mʕawfarča, // w ənmall əšbōbaḥ: «sōb // ḏlūḳa m-payṯa w kusbarča!»"
          },
          {
            "lineNumber": "003",
            "textus": "003. ḳōrma ti nšalfille wōb // b-ʕazma mōṭ l-ḳanṭarča, // w ʕēḏa ti nmišwille ṭōb, // blōta m-žanne ḳarrība. "
          },
          {
            "lineNumber": "004",
            "textus": "004. awʕax čīmar: batt w batt // mn-ōt tunya, tunya mīṯa. // barnōša ʕa ḥōle mʕatt // mn-īḏe isḳaṭ bə-ḥṭīṯa."
          },
          {
            "lineNumber": "005",
            "textus": "005. ṯōle ti ʕa ṣlība hatt, // ḥmannaḥ battaḥ mušḳīṯa, // mšannaḥ b-eḏme w yimkin xett // nḥammyille_n ūḥ nḥība."
          },
          {
            "lineNumber": "006",
            "textus": "006. šwulle ṣlība mnə-xšūra, // mḥunne w_ašḳunne ḥalla, // w ti ščiḥne ʕalleḳ nūra, // ta čittaʕ tunya xulla,"
          },
          {
            "lineNumber": "007",
            "textus": "007. hawžīra m-ṭūra l-ṭūra, // w ʕasra ṯleʕsar kuḥkulla. // ṣalliṯ ʕa mšīḥa ḳūra, // ṣlōṯa b-inžīla xṯība."
          },
          {
            "lineNumber": "008",
            "textus": "008. mnə-člōḥən nohra šappō // ḳatrunn naḥḥīṯa ḳtōra, // hanna ʕammasseḳ xuppō, // w hanna iṭʕen muḳtōra."
          },
          {
            "lineNumber": "009",
            "textus": "009. ḥamra w ḥuwwōra b-ʕuppō, // w hōxa ḥawra w tartōra, // w zuʕṭō iḳḏum m-rappō, // mʕammrin naḥḥīṯa ḥrība."
          },
          {
            "lineNumber": "010",
            "textus": "010. awʕax čišluf xann w xann, // affa meḥya ʕamtaḳḳa, // nōḥeč ʕammabrem w əmʕann, w ḥesse ex ḥessir reḳḳa."
          },
          {
            "lineNumber": "011",
            "textus": "011. w nōfeḳ aḥla tōḳḳa m-ṯann, // w čūṯ mōn yišwēle zeḳḳa, // ḳōrma ti inḥeč ʕa ġann, // miḥna ḥūṭa w maḥzaḳḳa."
          },
          {
            "lineNumber": "012",
            "textus": "012. amrulli ti awrab minn: «la čazʕel yā žaržūra, // hanna ʕorfil ʕēṣ-ṣlība.»"
          }
        ]
      },
      {
        "text": "074. M_ŽR Der Weinstock.txt",
        "contents": [
          {
            "lineNumber": "001",
            "textus": "001. ġappaynaḥ žubaylīṯa, // menna čūṯ b-naḥḥīṯa, // ḳaṭṭūfa felkil ṭarča, // w ʕinbōya wḳīṯa wḳīṯa."
          },
          {
            "lineNumber": "002",
            "textus": "002. arʕa ṭōba w čannīḥa, // w hī mṯīḥa l-felkiš šenna. // maḥkemla ḳalles rīḥa, // mappēla w šōḳel menna."
          },
          {
            "lineNumber": "003",
            "textus": "003. ʕayna ʕa ġanna faṯṯīḥa, // faṯṯīḥa ʕayna ʕa ġanna, // b-arʕa ču čmiščaḥ sīḥa, // w lā salla w la ʕurnīṯa."
          },
          {
            "lineNumber": "004",
            "textus": "004. taxlax yā mōrlə mrūṯa, // zēx ʕa liššōni ymalle, // in batte ḥamra l-maščūṯa, // lə-ḥḏūṯa: «ṯāx əšḳolle!»"
          },
          {
            "lineNumber": "005",
            "textus": "005. w ti batte zaxma w ḳūṯa, // yīxul w yʕappis selle, // m-ġofna b-ʕezziš šappūṯa, // lā nzīʕa w la mallīṯa."
          },
          {
            "lineNumber": "006",
            "textus": "006. xarma batte manṭarča, // mn-awwal yōma ynuṭrunne, // lā čiʕbarle mẓanṭarča, // w lā_rəʕwōṯa yirʕunne,"
          },
          {
            "lineNumber": "007",
            "textus": "007. w lā ṭiflōyəl ḳanṭarča, // ḥummaʕyōṯa yuxlunne. // ṯōḳen ḳaṭṭūfəl ṭarča // ṣumte p-satril ʕillīṯa."
          },
          {
            "lineNumber": "008",
            "textus": "008. ʕemmil nohra sallīḳa, // w šḳīla b-īḏa makla; // ayṯaṯ ṭaʕnič čuwrīḳa, // ḥṣōḏa ex zarʕa m-ḥaḳla."
          },
          {
            "lineNumber": "009",
            "textus": "009. lā ōṯ ommṯa šallīḳa, // w lā naṭōra yiffokla, // m-xarma l-xarma marrīḳa, // ču ġappa mett əḥṭīṯa."
          },
          {
            "lineNumber": "010",
            "textus": "010. čmappēla mennax mappōx, // eḥḏa w ṯarč w eṯlaṯ sill, // w bess meʕla čōġeb ʕaynōx // zlōla w lā mamrōx: «zlill.»"
          },
          {
            "lineNumber": "011",
            "textus": "011. b-awwalča waybin tiḏōx // maḥkillax meʕla w maḥkill; // hōši iṯḳen xarma bōx, // ʕa šoġla w ʕa ḥinnīṯa."
          },
          {
            "lineNumber": "012",
            "textus": "012. yīfuš ti čṯēx l-ġappe, // čmiščaḥ ġawza w pšōṯa, // ōxel w mišwi b-ʕoppe, // w šōḳel m-maḥərmōṯa."
          },
          {
            "lineNumber": "013",
            "textus": "013. hōš w lā payṯa uppe, // m-pulpel l-faččalyōṯa, // činya mn-imma w mō sappe, // ʕatinne blōta mīṯaṯ."
          },
          {
            "lineNumber": "014",
            "textus": "014. činya blōtaḥ mō hatta, // ṯiḳnaṯ būra ya ḥayna. // ču čmiščaḥ yatta b-yatta, // w la leppa ʕa leppa w ʕayna."
          },
          {
            "lineNumber": "015",
            "textus": "015. naffīḳin ḳatta p-ḳatta, // matʕasṯa r-rappa ḥayna. // uxxl_aḥḥaḏ mōmar: «hatta!» // in saḳṭič orḥa ḥrīṯa."
          },
          {
            "lineNumber": "016",
            "textus": "016. emḥar nōzin ʕa šṭōḥa, // ṯāš w la čihkul hamma. // ṯalla mn-iḥl əṣbōḥa, // w mō laḳša iḥl əm-ṯemma."
          },
          {
            "lineNumber": "017",
            "textus": "017. ġrīḥin ḥankōya ġrōḥa, // summūḳin činya mn-imma. // xulle m-xayril fallōḥa, // w xulle mn-ōž žubaylīṯa."
          }
        ]
      }
    ]
  }
]
