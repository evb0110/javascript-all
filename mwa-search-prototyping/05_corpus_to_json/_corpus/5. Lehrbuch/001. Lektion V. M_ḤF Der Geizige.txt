001. wōb ōṯ aḥḥaḏ ipxel m-ti bixlin.
002. iḳəʕ ʕammaḳreṭ.
003. imreḳ aʕle aḥḥaḏ ʕurrōbay.
004. sallem aʕle, aḥref ʕa slōme.
005. la amelle ḳʕāx aḳreṭ ʕimm.
006. ʕurrabō amell lanna ti ipxel: «waḳčiṯ ṯill lōxa, mirḳiṯ l-ġappit tiḏōx».
007. amelle: «xann wōb tarbax».
008. amelle: «eččṯax wayba ṭʕīna».
009. amelle ti ipxel: «xann wōb ʕahət ʕemma».
010. amelle ʕurrabō: «xallfaṯ w-ayṯaṯ iṯər psūn — čawma».
011. amelle: «xann wayba emma».
012. amelle: «bess ameṯ aḥḥaḏ minnayhun».
013. amelle: «liʔannu ču maḳtra čayneḳ iṯər, ameṯ aḥḥaḏ».
014. amelle: «bess bōṯar šaʕṯa ameṯ ḥrēna».
015. amelle ti ipxel: «m-zaʕle ʕa ḥōne ču maḳtar yiḥḥ billa hū, batte yīmuṯ».
016. amelle ʕurrabō: «lakin bōṯar mil ameṯ bnōx, mīṯaṯ emmun xett».
017. amelle: «ē, ṭabʕan, m-ḥuzna ʕa bnōya batta čīmuṯ».
018. amelle ʕurrabō: «xōlax čūṯ aṭyab menne».
019. «w-ʕayattil xann ču čḏōyeḳ menne wala loḳəmṯa».
