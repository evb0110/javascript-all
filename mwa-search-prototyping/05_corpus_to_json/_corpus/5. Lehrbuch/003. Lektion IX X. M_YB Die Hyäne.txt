001. awwalča, iḳḏum m-ḥarba rappa, iḳḏum mett šičč, šubəʕ išən, mižčamʕin hann ġabərnō w-hann šappō ġappil aḥḥaḏ wažīha bə-blōta, aw sōba aw aḥḥaḏ mbayyan.
002. mižčamʕin b-ōš šičwōyṯa ġappe; mičsallyin.
003. w-hinn žmīʕin b-anna payṯa, aḳam aḥḥaḏ minnayhun amellun: «mannu minnayxun zelle mayṯ ḏ̣abʕa b-anna lēlya w-ṯēle?»
004. inčxi aḥḥaḏ ušme xumam. amellun: «ana nzill nmayṯēle w-nṯīl.» amrulle: «zēx!»
005. išḳal ṯarč maḥzaḳ ʕemme. w-awwalča, zamōnil ḳatīmay, ṯyillun ḏ̣abʕō summūrin ġ-ġappaynaḥ. ṯyillun ʕa misti blōta.
006. inḥeč ʕal-anna šiḳya ti blōta, ḥimniḏ̣ ḏ̣abʕa, w-ḏ̣abʕa ḥimne.
007. lukkil ḥimne ḏ̣abʕa, ipḥaš ġūrča b-arʕa w-saṭṭaḥ b-arʕa.
008. ṯōle ḏ̣abʕa batte yṭuʕnenne, w-ʕamma našelle, ōneṭ xumam, ṯōle p-ḥaṣṣe.
009. lukkiṯ ṯōle p-ḥaṣṣe, maḥzaḳḳō b-īḏe, mintar batte ynuxčenne mn-anna mayla, lakešle m-maḥzaḳḳa. mintar batte ynuxčenne mn-anna mayla, lakešle m-maḥzaḳḳa.
010. xann irxeb w-rōžaʕ bē ʕa blōta, ʕa payṯa lukkiš šhīrin hōḏ ommṯa m-manzūla. ṯōle atar.
011. hann, ti ḳaʕyin p-šahərṯa, amellun ti ayṯniḏ̣ ḏ̣abʕa: «ču nfalečle mn-ōxa ġēr čappull mett ḥilwōna».
012. inčxi ġmōʕča, lammulle lammṯa ḳiršō w-applulle.
013. ʕōwet ražžʕiḏ̣ ḏ̣abʕa, naffḏe ʕa sōḥṯlə blōta w-ḳalʕe.
