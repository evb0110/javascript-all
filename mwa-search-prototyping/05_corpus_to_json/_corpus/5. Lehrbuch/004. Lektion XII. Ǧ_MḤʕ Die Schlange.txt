001. yōma m-yumūya ana niḳəʕ b-bayṯa l-ḥōlay, ōmriṯ ḳō, zē sallō b-barrīya, aḥsa ma čiḳəʕ b-bayṯa.
002. ḳōmiṯ, arnḥičči xōla ʕa lanna motayr w-aspiṯ ʕimmay buntḳōyṯa w-aspiṯ ʕimmay naḏ̣ūr.
003. w-zlillay nšummēn hwō b-barrīya. rixpiṯ ʕal-anna motayr w-nifḳiṯ m-bayṯa.
004. ḳōmiṯ zlillay ʕa xarmūya, ʕa manṭaḳṯa b-ġuppaʕōḏ ešmah xarmū, b-arʕi čawwōne.
005. walla nīzel ʕanšamémi hwōya l-ḥāt uḳčil imṭiṯ l-ōṯa manṭaḳṯa.
006. ōyṯ ḏoččṯa ḳōmiṯ awḳfiṯ bāh. ḏoččṯa xḥōla xān w-eppa sawxō w-eppa luzō.
007. arnḥičči lān ġarḏ̣ō čuḥči lanna lūza w-iḳʕiṯ.
008. w-ana niḳəʕ willa lōḥmiṯ ġayr ḥūya mn-ān rappō marreḳ m-ḏočči niḳəʕ; uččum, ṭūle ōṯ taḳrīban ōṯ ṯlōṯa mitər.
009. ana ʕimmay buntḳōyṯa, ḳōmiṯ išwiṯ fašəčṯa b-ō buntḳōyṯa.
010. uḳči šwičči fašəčṯa b-buntḳōyṯa, wrāx ḥūya zaxxam baḥer, yaʕni iṯḳen baʕʕeḏ miʕlay taḳrīban ōṯ ṯlēṯ mitər.
011. ḳōmiṯ — hū ḳayyam bayyen liʕlay — ḳōmiṯ ḳawwasičče, ḳaṭličče.
012. zlillay leʕle ʕala sabīl bin nayṯenne w-nīṯ.
013. ana nīzel p-tarba willa lōḥmiṯ ġayr aḥḥa ḥrēna, xwōṯe čixmīn. waybin ḏaxra w-unṯōyṯa ḳaʕin ʕemmi baʕḏ̣īn.
014. ḳayyam ilfef. ʕamfōreṭ ṯōra ṯōra.
015. ḳōmiṯ báʕʕaḏiṯ meʕle w-išwiṯ fašəčṯa ḥrīṯa b-buntḳōyṯa w-ḳawwasičče xēt ḳaṭličče.
016. ḳōmiṯ zlillay l-ʕal_awwalnūya, ayṯičče w-aṯiṯ l-ʕal-anna.
017. mattatīč ṯrāy b-arʕa w-iḳʕiṯ šammičči hwōya l-ḥatta ʕrōba.
018. aṯiṯ ʕrōba ʕa bayṯa, ḳōmiṯ zlillay ṯēn yōma ʕṣofra baččar zlillay liʕlāy — lasa nmiščḥēl aṯra banawb.
019. b-ō fačərṯa hōḏin ōṯin ṭayrō xilīl.
