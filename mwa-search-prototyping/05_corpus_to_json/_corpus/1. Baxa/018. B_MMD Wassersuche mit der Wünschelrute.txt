001. mō nmaffeḳla ʕa ḳīsa, b-ḏokkṯa ći ōṯ mō, nōfeḳ mō b-eznil alō.
002. bə-ḏokkṯil... bə-mǧarra ćūṯ bīra illa infaḳ bē mō.
003. ē, w ǧisəm ḳōbel l-mō, m-maġnaṭīs.
004. ǧisəm m-maġnaṭīs ḳōbel l-ōṯ mō ći b-ōṯ arʕa.
005. ṯilaḥlaḥ, zill ʕa maʕlūla, ēšṭiṯ w amar ḥatta nićġarreb ʕēlṯaḥ w ʕēlṯxun illa yunfuḳ mett aḥḥaḏ.
006. ṯill ġarbiṯ, ġarbiṯ b-bīra hōxan, išćġel.
007. arkʕiṯ niḥćiṯ ʕa mō ći ōza ʕa ḳrīṯa, išćġel ǧisəm.
008. zill l-ġappil eppay amrilli: «ǧisəm ḳōbel l-maġnaṭīs l-ōṯ mō.»
009. amar: «kayyes, ḥatta nġarreb w niḥəm.»
010. w ṯill m-yōma xann alō taxīl ḳuṭərṯi aʕill ffaynaḥ w_infaḳ birō bə-ḳrīṯa w ġērəl ḳrīṯa w l-ḥamdullāh.
011. ē, bīrəl pē ḏōḏ xett affḳićći w ḥayla birō ći affḳiććun.
012. nḥušəplēx aḥḥaḏ aḥḥaḏ? ḥáyyalla aḥḥaḏ, maʕrūf, bax zzēx ćiḥmell bīra naffeḳ mō.
013. nzīl ʕemmi, nmaffeḳli mō, namerli: «iḏa... hanna uppi ṯlōṯa nabəʕ, nabʕa nōfeḳ w nabʕa ću nōfeḳ.»
014. xulli mett w lā infaḳ nabʕa ḥrēna, bax ćisḳel ćnaḥḥeć b-ġarrōzća ḥatta yunfuḳ mō ḥrīṯa.
015. lā ćzēx ćrufʕell ġarrōzća.
