001. orḥa nsarreḥ b-ʕizzō, mett arpaʕ emʕa rēš ʕizzō w ana m-baxʕa, xōlit.
002. walla nṣarrīḥin b-ann ʕizzō, walla salćiṯ ʕa xašəʕṯa, willa ḥanaš ḳiyyel p-ḳoʕša, w ana salćiṯ mn-elʕel l-erraʕ, ḳʕill ḳūri.
003. luḳḳa ḳʕill ḳūri, hu atar la arkeš iʕəl, ġaff, w ana salćiṯ ḳūri, bass ana nmeṯṯ ḳūri.
004. wala silḳiṯ ʕal_ēxer nufəšṯa.
005. aćimmiṯ yuppi mett robʕiš šaʕṯa nmićʕarbaš bēl lanna ṣaxra ḥatta silḳiṯ w ʕizzō iṯḳan akṯar m-ṯarć emʕa mićər miʕəl.
006. zill walla naǧīb šayxa ḳaʕʕ ṣarreḥ bə-ktīša.
007. walla waǧǧhiććil lann ʕizzō walla šćḥiććil ʕumar ʕmūri sarreḥ b-arr riḥlō. amar: «mōx?»
008. amrilli: «walla ana riġlōy ʕammawkʕill w ana nḳaʕʕ ġappayxun, battxun ćḳaʕʕunn ḥamša šećća yūm bə-ḳrīṯa, bə-mrōḥa.»
009. amar: «lā, ću ćḳaʕēx, ću ćmaġtar ćtaššrell ʕizzō.»
010. amrilli: «ćū ṯōḳen, ana zaləmṯa ću nmaġtar niḳʕīl.»
011. amar: «lā, ću ćḳaʕēx.»
012. baʕdēn abəlšinnaḥ slōḥəl kaffō baʕḏ̣innaḥ.
013. hū ṭariḳəl w ana nṭareḳli.
014. walla ṯōli yawsi ʕmūri, inḥać baynṯinnaḥ.
015. ḳamṭiććil ḥoṭra w laṭšiććil yawsi ʕmūri ʕa xaffṯi.
016. luḳḳa laṭšiććil yawsi ʕmūri ʕa xaffṯi rćaxyaṯ īḏəl yawsi ʕmūri, ihǧam iʕəl ʕumar.
017. ḳamṭiććil rawōyṯa mzayra mō, maṭrṯa, w bállašiṯ bullōša b-ʕumar ʕmūri.
018. ṯōli mḥammad ʕmūri ṣalḥannaḥ, ṭarḳannaḥ xull aḥḥaḏ iṯṯar kaff w amar: «xull aḥḥaḏ yšuḳlell ḥatti.»
019. w aḷḷah yaʕṭīk əl-ʕāfyi.
