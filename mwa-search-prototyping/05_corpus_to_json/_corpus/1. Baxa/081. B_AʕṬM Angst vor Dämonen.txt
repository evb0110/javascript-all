001. hanna nwībin m-matrasća, ṭalbō yaʕni, zilaḥlaḥ mn-ōxa mnə-ḳrīṯa, ću wōṯ ġappaynaḥ matrasća iʕdadōy ġappaynaḥ.
002. nōb ana w mḥammat, mḥammat ʕawat w ṭōlba ḥrēna ešmi ʕali, ʕali ḥammūd, nḳaʕʕīyin. yōma m-yumō nḳaʕyin ʕanšōhrin ġappil mḥammat. amerli, ʕanamrill baʕḏ̣innaḥ, ʕanmićsōlfin yaʕni baʕḏ̣innaḥ amərlaḥli inni šūḳəl pē ḥaḳōḳ — hōṯ b-yabruḏ — p-šūḳəl pē ḥaḳōḳ ōṯ ǧōn.
003.
004. amar yaʕni mzawwaʕ šūḳa, ḏuḥḥuḳ, ću minəmraḳ bē bil-lēlya.
005. amerli: «yā ʕali!» — ʕali ġappi rōdyo, ʕa asōs nišṭell rōdyo nićšammeʕ eʕli bil-lēlya amerli mḥammat: «ya ʕali, ḳo_šṭlēḥ rōdyo m-payṯa!»
006. ṯaḳḳen payṯil ʕali abʕaḏ ḏukkil ma nḳaʕyin nšōhrin anaḥ.
007. amerli: «ḳō_šṭlēḥ rōdyo m-payṯa!»
008. amerli: «ću nzīl.» amerli: «ḳōm! miššōn nmićšámmaʕin eʕli, niḥəm ma ōṯ xibrō ma hanna.»
009. lā irəš. appēli warḳṯa aġri, l-muhimm šaḳlil warḳṯa, zalli yišṭell rōdyo.
010. mḥammat affni ta yzelli ʕa payṯa yišṭell rōdyo, zalli naṭərni hnik? p-šūḳa ći ʕannōmrin anaḥ uppi ǧōn.
011. naṭərni xann b-zōwyṯa, ću biyyīna eʕli, affni ta iməṭ l-uḳḏum menni rōḳəbni ta yʕōwet ʕa šūḳa.
012. affni ta iməṭ l-muḳbalći, infaḳ bə-ffōyi, šwēli: «waʕʕ!»
013. hōṯi m-zawʕi batti yšulfenni b-rōdyo.
014. amerli: «Ia ćūzuʕ, ana mḥammat!»
015. waḳćilli īḏaʕ inni mḥammat amerli: «taxīl ōbux! Ia ćīmar inni išwić bī xann! šḳō hōṯ warḳṯa w hanna rōdyo!»
016. išṭlaḥli w ṯiḳninnaḥ nḏ̣ōḥkin eʕli ṭūlćil lēlya.
017. hōṯ salefća.
