001. hōṯ manḳalća ṣnīʕa mnə-xšurō w manḳalća uppa bizḳō.
002. xull ġappōna uppa šobʕa pēṯ, w xull payṯa batti yīb bē šobʕa bizəḳ.
003. b-ōṯ manḳalća mišṭaʕyin iṯṯar.
004. xull_aḥḥaḏ ēli šobʕa pēṯ w xull payṯa uppi šobʕa bizəḳ.
005. mballeš awwal aḥḥaḏ mišṭʕīna ʕa ġappōl yammīnća w ḥrēna ʕa ġappōna ḥrēna b-yammīnća, yaʕni mintar tyūra.
006. ću maḥeḳli aḥḥaḏ yišṭaʕ b-bezḳa aḥḥaḏ illa ma yisćafćeḥ b-iṯṯar bizəḳ yaʕni, aw arpaʕ bizəḳ.
007. misḳillin mišṭaʕyin xull aḥḥaḏ m-ġappōni m-manḳalća ḥatta yḥuslun bizḳō.
008. ću maḥeḳli aḥḥaḏ yuxlell payṯōylə rfīḳi xullēn iǧmālan illa ma yisḳel ḳesma yaʕni, ḳesma ḳalles m-bizḳō.
009. ēxer mett ʕattill bizḳō xull_aḥḥaḏ əp-payṯi w ḥōmyin man ći rabḥan ći xaṣran.
010. hōṯ hī mišṭʕīna manḳalća, mišṭaʕyin ġappaynaḥ hōxa b-baxʕa w b-yabruḏ.
011. manṭaḳćil ḳalamōna xulla mišṭaʕyin bā hōṯ.
012. hōṯ luʕəpṯa ḳadimōy ḥayla, ḥayla ḳadimōy yaʕni, akṯar mn-ōlef, ṯarəć ōlef išən — allah aʕlam — ḳadimōy ḥayla hōṯ luʕəpṯil manḳalća.
013. hōṯ hī, luʕəpṯil manḳalća, xann ešma ġappaynaḥ.
