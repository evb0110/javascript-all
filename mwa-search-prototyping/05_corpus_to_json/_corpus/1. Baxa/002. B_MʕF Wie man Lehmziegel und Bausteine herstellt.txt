001. ḳadīm ġappaynaḥ fōš mʕammrin b-lebna.
002. ṭarīḳćil lebna mišwilli ḳōləblə xšurō.
003. lebənṯa battax ćīmar ṯlēṯ bə-ṯlēṯ w felka battax ćīmar ṯlēṯ p-ḥammešʕasər.
004. hanna mʕammrilli yīb ṯōḳen xoṯla battax ćīmar ʕarḏ̣i mett šićć ṣānṭi.
005. bayna ma hōš waḳćaḥ ću barš ʕamʕammar bē, yaʕni ću barš maġtar, mkallef ḥayla.
006. w ṭarīḳćil lebna exət ġappaynaḥ fōš, sarḏill lanna ʕafra, yaʕni ʕazlill xēfa maʕ ʕafra w ṯlillun naḳʕill lanna ʕafra w mišwilli ṯebna w ḳaṭʕilli p-ḳalbō.
007. maffyilli, battax ćīmar, yaʕni kuḥkull ḥammešʕasər yūm ṯōḳen mḳallabilli hanna b-yumōyəl ṣayfōyṯa minšōn yanšef w mʕammrin bē.
008. hanna b-nesəpṯal lebna.
009. b-nesəpṯal xēfa — ṭabʕan xēfa mišṭilli m-barrīya ġašem — mappyilli l-ǧamōʕa ṯōḳnin mšaffyilli awwal b-awwal l-ḥatta yʕammrunne.
010. mʕammrilli, ṭarīḳćil xēfa, ʕamīrći: awwal mett asōsa xēfa ġašem w baʕdēn sōlḳin b-anna xēfa ći mšaff.
011. mišwin mutmōka awwal mett w baʕdēni maṯḥilli raḳḳa — hanna raḳḳa nawʕa m-xēfa bass raḳḳeḳ yaʕni ćū exət xēfa ʕōṯṯa — w sōlḳin bē.
012. xett ḥrēna ʕarḏ̣il xoṯla, battax ćīmar, mett šićć ṣānṭi.
013. mṭayyanilli p-ṭīna ʕárabay w mḥawwrilli baʕdēn.
014. hanna ʕamīrća ḳadimōyṯa awwalća ći ġappaynaḥ w fiʕlan aṣaḥḥ m-ʕamīrća ći imōḏ. 
015. yaʕni imōḏ ʕamʕámmara ommṯa bə-blōk, w ći ʕimmer ḳadīmay payṯō ʕarabōyin b-lebna w xēfa fiʕlan payṯō aṣaḥḥ mnə-blōk.
016. ē, hanna ʕa ṭarīḳćil ʕamīrća awwalnōyṯa, bass.
