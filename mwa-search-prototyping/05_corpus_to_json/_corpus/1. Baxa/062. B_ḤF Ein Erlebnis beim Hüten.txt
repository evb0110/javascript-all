001. xaṭərṯa eḥḏa nwībin... nōb nṣarreḥ əp-ṭarša b-awwalćir rbīʕa.
002. ana w nṣarreḥ lawinni aḥḥaḏ m-ġappaynaḥ mnə-ḳrīṯa, ešmi badər.
003. ćlōḳiṯ ana w hū b-rayšil ḥarfa.
004. aḳam nōt iʕəl amar: «ṯā, šṭā zwōḏax w ṯōx niḳʕēḥ naḳreṭ.»
005. amrilli: «ē!», šṭiććiz zwōḏa w ṯill bann naḳreṭ ana w hū lawinni riḥlō, ći nṣarreḥ bun, riḥlō išlaʕ w zallun.
006. amrilli: «ta nzill nʕawwtennun la mett waḥša yṯēle ʕlēn».
007. ana w nōz batt nʕawwtennun lawinni šimʕiṯ mett ʕamma maṣw.
008. ṯiḳniṯ nmićnaṣṣat ʕal-anna ṣwīya, ʕayniṯ xann lawinni waḥəšṯa ǧirrīya. ēla šobʕa bnō.
009. aḳam ṯiḳniṯ — ʕimm ḥoṭra, ṯiḳniṯ nmaṯeḥli ʕlēn, šōmṭin ʕal_axerćil wakra l-ulġul ʕa mġōrća.
010. baʕdēn zill nnatēr rfīḳ amrilli: «ṯox ta ćiḥəm!»
011. amar: «mā?»
012. amrilli: «ṯōx ta ćiḥmell waḥəšṯa exma ǧirrīya hōxa!»
013. zilaḥlaḥ atar, w iṯḳan taferlə bnō, maffeḳlun w ana nḳameṭlun.
014. affiḳlaḥlēla bnō w ḳaṭəllaḥlēla.
015. ṯēni yōma ṯiḳnaṯ... niḥćaṯ ʕlaynaḥ, ṯiḳnaṯ mʕawwya w niḥćaṯ ʕlaynaḥ, šaḳlaṯ minnaynaḥ xull aḥḥaḏ reḥla.
016. ē, ʕoḳbil meṯṯa ṯiḳnaṯ sḳillaṯ mʕawwya ʕa bnō, baʕdēn ahiǧǧaṯ w zalla. ē, w bass.
