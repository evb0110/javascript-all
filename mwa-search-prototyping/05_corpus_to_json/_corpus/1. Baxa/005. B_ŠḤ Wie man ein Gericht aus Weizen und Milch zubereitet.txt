001. ṭarīḳćil xeška: šaḳlill lann ḥiṭṭō uḳḏum mett nimṣawwlillun w nimnaḏ̣ḏ̣afillun.
002. baʕdēn niṯlillaḥ nšalḳillun.
003. nmišwillun p-xalḳīna, nimrakkbillun ʕal_iṯṯar xīf, xann xifō exət ṯeffṯa yaʕni namrilla anaḥ p-siryēni.
004. nmišwin nūra erraʕ minnēn ta yišćawyun.
005. min išćw niṯlillaḥ, aḥḥaḏ mʕapp w aḥḥaḏ nōḳel.
006. nkōn ʕa ʕakkōra iḏa šmēnṭo nšaṭfilli, nimnaḏ̣ḏ̣ifilli w nfartill lann ḥiṭṭō, lōṯ šlīḳi ešma. 
007. waḳćilli atar nfartilla, xull yōma nḳaʕyillaḥ nimḥarrakill lōṯ šlīḳi ʕa ʕakkōra ta yinkab.
008. min inkab nḏ̣appilli, nimnaḳḳyilli iḏa uppi baḥəṣṯa, uppi yaʕni zuwanīṯa xann, nimnaḏ̣ḏ̣afille l-muhimm.
009. nmišwilli b-anna xīsa w nizlillaḥ ʕa yabruḏ.
010. helhel b-yabruḏ ōṯ reḥya namrilla anaḥ, ġarsōli, nimʕappyillun w mʕōwtin ʕa ḳrīṯa.
011. niṯlillaḥ l-ōxa másalan, nmišwilli ʕa ʕakkōra, nhazzilli, nfarḳill xešna maʕ naʕʕīma.
012. nhazzilli, nimnassafilli, nimnaḏ̣ḏ̣afilli w nmišṭilli ʕa payṯa.
013. ykūn anaḥ nǧimmīʕin ḥalba.
014. ōṯ ommṯa mǧámmaʕa ḥalba mrawwab, w ommṯa mǧámmaʕa ḥalba iḥəl, ext baʕḏ̣a yaʕni l-muhimm.
015. niṯlillaḥ, nmaməṣṭin ṭanǧarćil mō rappa.
016. niṯlillaḥ, nimsaḳḳṭill nšīfa naʕʕīma bā.
017 nḳaʕyillaḥ, nimṣawwlilli w nḳaʕyillaḥ nḳōmṭin nnōšlin m-leppil lōṯ ṭanǧarća w nmišwin ykūn nhiyyīrin wʕō ḥrēna ḳuraynaḥ miššōn yićṣawwal yaʕni yićnaḏ̣ḏ̣af.
018. xulli sawa nnašlilli menna w nmišwilli ʕa ġappōna.
019. nmaffyilli, nimkammrilli w nġaṭṭyilli miššōn ḏappubō. miššōn mett la yṯēle eʕli, yaʕni mett ṯarć šōʕ, eṯlaṯ šōʕ.
020. niṯlillaḥ baʕdēn, ykūn nšiyyiġill lann xisō ḥiwwūrin, nmišwillun ḳuraynaḥ w nmišwill ḥalba.
021. nxōlṭin, ṯōḳnin awwal b-awwal ʕal-anna satra.
022. nmēšṭin nšīfa w nkōććin ḥalba w nimxállaṭin.
023. nimxallaṭilli w nmišwilli b-anna ... bann xisō yaʕni.
024 misḳillin awwal yōma, laʔ, yaʕni yōməl nimxallaṭilli lafaš nmaṯḥill īḏaḥ eʕli ġēr nimġaṭṭyilli miššōn xett la yūḥum ʕa xisō mett ḏappōba aw mett.
025. ē, ṯēni yōma, ṯēleṯ yōma nmarkʕin ykūn nǧimmīʕin ḥalba mrawwab.
026. nmafəḏ̣yilli ʕal-anna satra, nmišṭill lanna ḥalba nkaććilli p-ḥaṣṣi awwal b-awwal nmaʕkilli ḳalles roḥəl ḳalles ykūn xisō nšiyyiġillun w ninširillun.
027. min inkab, nimʕawwtillun.
028. niṯlillaḥ atar awwal b-awwal nxōlṭin w nimʕappyin p-xisō tā nḥasslennun.
029. nmarkʕin nḳatrill xisō maẓbuṭ w nimġaṭṭyilli w nimṭaššrilli.
030. yōma ē yōma lā. l-muhimm nmisḳillin ʕa mett ǧumʕa, yaʕni ǧumʕa, ʕasra yūm ʕa lōṯ ḥōlća.
031. yōma ē yōma lā nmišwin eʕli ḥalba w nimnaḏ̣ḏ̣afill xisō yaʕni.
032. ʕoḳbil ma hanna nmasəlḳilli ʕal-ann ʕakkarō.
033. nnašrilli. waḳćilli atar uḳḏum ma yinkab xann ha p-ḳalles nfarxilli b-īḏaḥ ḳalles minšōn yiṯḳan naʕʕem ḳalles.
034. w min inkab maẓbuṭ, nimʕappyilli b-ann xisō w nizlillaḥ ʕa reḥya ʕa yabruḏ.
035. nṭaḥnilli w nimʕōwtin bē.
036. w nmišwilli ... xalaṣ yaʕni nimʕappyilli p-ḳaṭramīz ći nbaʕille l-anna xeška.
