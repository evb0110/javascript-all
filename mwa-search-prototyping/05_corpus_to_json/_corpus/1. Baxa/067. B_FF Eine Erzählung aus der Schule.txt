001.  wōṯ ġappaynaḥ ōnsṯa, yaʕni ōnsṯa lə-ḥyūṭa, mʕallamōḥ ḥyūṭa w ćiṭrīza.
002. ḥayla manẓūm ʕimmaynaḥ hōṯ ōnsṯa, yaʕni ext ḥaṯwōṯa anaḥ w hī, yaʕni manẓūm ḥayla.
003. ḳōm ṯōli yōma ʕīd milād ći lēla. amrallaḥ: «emḥar ʕīd milād ći līl ta niḥəm mā battxun ćišwull».
004. zilaḥlaḥ lamminaḥ m-ṣaffra xull eḥḏa ṯarć warəḳ, w zabninnaḥ gāto w šarōb w bīra w ḥilwiyāt w xann hann šaġlōṯa.
005. išṭlaḥlun ʕa ṣaffa, šṭinnaḥ ṭawlōṯa w aʕzminnaḥ mett ḥammeš ōnəs w šwinnaḥ tabbūli w xann w ḳiʕlaḥlaḥ.
006. w iṯḳan mʕannyill ōnsṯa w išw msaǧǧalća w ćinya mā.
007. hū mamnuʕ hann šaġlōṯa nišwēlun m-matrasća yaʕni ḏ̣imnit tarsō.
008. hī w marrīḳa mudīrća walla šimʕaććil ḥessil msaǧǧalća.
009. ḳōm mirḳaṯ xann walla šćḥaććaḥ ʕanmišwilla yaʕni ḏ̣aǧǧṯa p-ṣaffa w xann.
010. zalla ṯiḳnaṯ maḥəkya ʕemmil ōnsṯa amrōla yaʕni: «exət xann ćmišwin w mamnuʕ hanna mett, ćū lēzim ṯēni orḥa.»
011. ḳōm amrall: «hanik ʕarīfćiṣ ṣaffa?»
012. amrilla: «ana!»
013. amrall: «ṯēš! ṯēni orḥa mā? biš šullum xann m-bisənyōṯa w ćišwun xann ḥatta šinṭrat ṯēni orḥa», w l-ōnsṯa bahətlaćća.
014. amərlaḥla: «lafaš nimʕayytilla» w xett xaṯpaṯ bunaḥ ćiḳrīra.
