001. w ṭarīḳćil ṣnōʕəl leḥma ġappaynaḥ hōxa p-surīya, b-baxʕa, p-ṣarxa: nmišṭill lanna ḳamḥa nhazzille m-maḥḥōlća naʕʕīma.
002. nmaḏḏilli ʕal-anna ṭapḳa, nmēšṭin xomərṯa w melḥa.
003. nmišwin mō mōṣṭa, faććīra p-ḥaṣṣēn.
004. nimʕaǧǧanillun xann ta yṯuḳnun ext maṭṭōṭ.
005. baʕdēni nmišwillun... nimġaṭṭyillun, misḳillin mett ṯarć šōʕ, sōlḳin, fōyrin.
006. mišṭill lanna fornil ġōz w nmišwilli ḳuraynaḥ aw ṯannūrća xett yaʕni nmišwin bā ḏlūḳa w xšurō w hanna nmaḥəmyilla.
007. nmišṭill lanna ḥmīra nimḳarraṣilli xann ḳiṭʕōṯa zʕūrin, ḳalbō zʕūrin w mišwillun ʕal-anna xīsa ḥiwwar.
008. nmēšṭin ḳamḥa xett w nṯōḳnin nōfyin w nmišwin b-ōṯ ṯannūrća w nmaffḳilli leḥma, nōfeḳ leḥma ḥassel.
009. nimbállašin xōla.
