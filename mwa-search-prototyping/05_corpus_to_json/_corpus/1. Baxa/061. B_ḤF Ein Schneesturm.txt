001. m-zibnō iṯḳan ġappaynaḥ maḥla, w iḥkam ṯelka ġappaynaḥ ḥayla. iṯḳan ṯelka ġappaynaḥ mećra.
002. wōṯ ġapp zawġil baġlō, aḳam lā isḳel ġappēn xōla.
003. aḳam silḳaṯ šimša w ṯelka b-arʕa ḥayla, mett mećra.
004. hōxa ana yaʕni nḥarriṯ ʕal-ann baġlō bila xōla, w nḳaʕyin əp-ṭarša p-ṭūrəl ḥisya.
005. aḳam ḥmiććiš šimša silḳaṯ amriṯ aṣḥaṯ tunya.
006. aḳam rixpiṯ ʕa baġəlṯa w baġəlṯa eḥḏa šaḥṭićći ruḥəl.
007. mett nifḳiṯ mnə-ḳrīṯa, ḳáṭṭaʕiṯ mett kīlo mećər, lawinni aṯar əhwō w rīḥa.
008. iṯḳan tuxxanō, la arkʕiṯ iḏʕiṯ šarḳa m-ġarba.
009. baʕtēli rīḥa b-nesəpṯal baġəlṯa eḥḏa láḳḳeḥna p-xantḳa w eḥḏa sḳillaṯ waḳḳīfa.
010. ana tappiṯ, šwiććiḏ ḏwōṯ ʕa ffōy w tappiṯ.
011. lā arkʕiṯ iḏʕiṯ mina mann nzill w mina mann nṯill.
012. ṯiḳniṯ nōz nūmuṯ m-rīḥa w m-ṯelka. baʕdēn ṯiḳniṯ nbōx.
013. ʕoḳbil ḳalles lawinni ṣawweṭ ruḥəl mn-ōxa mnə-ḳrīṯa.
014. zallun išćḥunn ʕal_ēxer nofəšṯa. ē, w bass.
