001. nwība ana ṭōlpṯa m-matrasćil ibtidāʔi, yaʕni p-ṣaffis sēdis, w zill sáǧǧaliṯ p-ṣaffis sēbeʕ yaʕni b-iʕdādi.
002. ḳom yaʕni felkil ešna, ḳʕill felkil ešna w imeṯ ḥūn rappa, ē rappa, ōb ṭōlbil matrasća bakalōrya.
003. ḳom ana zill baṭṭliṯ yaʕni, yaʕni baṭṭlunn tiḏōy m-matrasća.
004. sḳilliṯ ṯarć išən xann nḳaʕya p-payṯa.
005. ḳom ana nḏ̣ōḳiṯ ḥayla m-payṯa, nbōʕa nzīl ʕa matrasća.
006. nḥamyōl xurr rfiḳyōṯ zlillun w xann yaʕni ṯiḳniṯ ḥayla nmiḏ̣ḏ̣ōyḳa.
007. nrōḥma nzīl ʕa matrasća, nwība nšōṭra ḥayla yaʕni m-matrasća, yaʕni xull ešna nšaḳlōl əl-ʔūla, ábadan.
008. ḳom zīl yaʕni, m-matrasća ću maḳəblill iḏa nbiṭṭīla ṯarć išən, zīl b-wōṣṭa w xann, ōṯ eḥḏa nyaḏʕōla m-mudirīyet ći tárbiye, yaʕni išwlall warḳōṯa xann w tappirlall w ʕōwtiṯ ʕa matrasća.
009. ḳom yaʕni, ma ešmi, waḳćil ʕōwtiṯ mudīrća amrall yaʕni ću maḳəblōl m-matrasća.
010. l-muhimm tappirlaḥl ḥukīṯa w ʕawwtunn ʕa matrasća w ḳʕill p-ṣaffis sēbeʕ. w ana nbiṭṭīla ṯarć išən uḳḏum.
011. ḳʕill p-ṣaffis sēbeʕ xann, walla — b-bōləl anəsyōṯa ću nšōṭra aw mett — ḳōm šaḳliććil ʔūla ʕa matrasyōṯa b-ḏemseḳ.
012. ḳom yaʕni hann anəsyōṯa xullun yaʕni raḥmunn w aḳənʕull mudīrća inni la ćbaṭṭlinn la ćaffḳinn m-matrasća.
013. w šiććōḏ xett nwība p-ṯēmen, xett arkʕiṯ šaḳliććil ʔūla.
014. xett yaʕni xann ḳawwunna w asəpćull išəm m-matrasyōṯa.
015. ē, w hōš yaʕni nḳaʕya p-ṣaffiṭ ṭēseʕ w batt yaffunn dōm m-matrasća, w bass.
