001. yaʕni mnə-ṯlēṯ išən wōṯ ḳnōyṯa, hōš, l-ḥattil lōš ība, bass nišfaṯ.
002. mnə-ṯlēṯ išən wōṯ ḳnōyṯa rumanōy hōxa p-šarril ġoppa, ǧarrīya mn-ōxa nmašəḳyin r-rayšil ʕayna.
003. masōfćil battax ćʕattil ḥammešćaʕsar kīlo metər, mett ḥammešćaʕsar kīlo metər nahra ǧarr hanna yaʕni fayyeḏ̣ mn-alo hanna.
004. ćūli barš ḥeṣṣṯa bē ġēr alō.
005. ōṯ baynṯinnaḥ w bēn ġoppa, baynṯinnaḥ hanna nahra ǧarr.
006. awwal ma maǧər ʕal_arʕil ġoppa, yaʕni ēlun arpʕa yūm b-laylyōṯi w anaḥ ēḥ arpʕa yūm p-laylyōṯi.
007. yaʕni xull_aḥḥaḏ ēli ḳesma mn-ann mō.
008. ēḥ ʕittōna xull_aḥḥaḏ arpʕa yūm b-lēlṯun.
009. yaʕni hanna nahra ḥammešćaʕsar kīlo metər ǧarr b-ʕarḏ̣il šećća mićər, šećća inəš, hanna nahra šećća inəš uppi mō.
010. m-ʕahtil eʕsar išən yaʕni taḳdīran nišfaṯ hōṯ ḳnōyṯa.
011. iʕćmat ommṯa ʕa birōyəl irtiwāzi, yaʕni ḥōfrin, maffḳin mō, w iṯḳan hōṯ abət m-šarril ġoppa hinn w naḥḥīćin.
012. hōš ġoppa m-ʕahtiṯ ṯarć išən, wībin ḳayyam šōḳlin mett ḳalles mn-anna nahra.
013. hōš bnōp inšaf l-axerća, la isḳel mō b-anna nahra bnōp.
014. iʕćmat xull lōṯ ommṯa ʕa irtiwāzi w ʕammašəḳyin l-ćarīxəl ōlef w eṭšaʕ_emʕa w ṯmēn w šeṯṯ abət ǧiffōfa ġappaynaḥ.
015. hōš b-anna ʕahta hōš ʕamma mxapparill m-šarra innu abət ǧuffōfa m-naḥīṯəš šmōla w abət ćsalleḳ ʕa naḥīṯəl ǧunūb l-ġarb.
016. yaʕni hanna ʕammabət ǧiffōfa b-ann mō, yaʕni ʕammaḳilla mō w ommṯa ġayyīḏ̣a w ćḥiyyīra ext batta ćišćġel.
017. yaʕni b-anna ʕahta lā isḳel šoġla, sʕudiyyi sakkraććil ṯarʕa, kuwēt sakkraććiṯ ṯarʕa.
018. hōš iʕćmīta ommṯa ġappaynaḥ ʕala... innu mā batti yišwun?
019. ma batti yišwun yaʕni, ćūṯ mett.
020. ṣippīrin b-iḷḷāh w ʕamma mēšṭin ommṯa mʕállamin ǧulūǧya, ext daktōr luṭfi másalan yubḥuṯlun maʕ mō yaʕni másalan ipḥeš aḥḥaḏ ḥiməš mićər yīb battēn ībin šubəʕ.
021. ʕamṭōlbin m-muḥāfeḏ̣ — muḥāfeḏ̣ ći lēḥ, m-manṭaḳća — ʕala innu yṣarraḥlun, yappēlun ruxəṣṯa yġammaḳull lann mō ḥatta yaʕīšun.
