001. ġappaynaḥ wōb ǧēmʕa, yaʕni daṯṯer ʕaććeḳ.
002. wōṯ baḥərṯa m-naḥīṯəl ġarba, wōṯ manəhla ġappaynaḥ, ću wōṯ fīǧi yaʕni ext hōš irtiwōzi.
003. wōṯ bīra m-misti ḳrīṯa.
004. ōṯ ʕayna, ṯlōla ʕal-anna ǧēmʕa, yaʕni ōṯ baḥərṯa ṯlillun mićwaḏ̣ḏ̣yin menna w nōfḳin.
005. ōṯ ṯarʕa mnaffet ʕa ǧēmʕa mn-ōṯ baḥərṯa, mṣallyin.
006. wōb hanna ǧēmʕa ifḳer yaʕni, ćūṯ bē mett, wōṯ bē yaʕni... milćeḳ ḥṣiryōṯa, akṯar m-xann ćūṯ.
007. baʕdēn xann, mettṯil ʕisər išən, ʕoḳbil ʕisər išən ćḥássanaṯ ḥōlća.
008. ʕoḳbil ʕisər išən aḳam ayše... wōb šayxa darwīš ʕabdərraḥīm w ći ḳesma ṯēni mḥammad ḥusēn kammūn.
009. ayše mʕallimnōyin m-yabruḏ w ʕammrunni, ći ʕámmerni neʕmi, neʕmi bass ću nyōḏaʕ akṯar m-xann ešmi.
010. m-yabruḏ, wōb ḳuryay w aslem, ʕammerəl lanna ǧēmʕa.
011. ʕokbil mā ʕámmerni, ṯōli imōma nōmrin ōbəl darwīš, mnə-mʕarra.
012. laʔ, mḥammad mifleḥ ḥaydar, mḥammad mifleḥ ḥaydar ći ṯōli l-ōxa mnə-mʕarra ʕa ḳrīṯa.
013. imōma isḳel mett eʕsar išən.
014. ibəʕ yišw mayḏanća, ixćlaf hū w darwīš.
015. aḥḥaḏ bōʕ mō w_aḥḥaḏ bōʕ mayḏanća, ḥatta mayḏanća ōḳfaṯ ḥatta ṯōli imōma m-darʕaṭīyi, ešmi mḥammad šḥāde xapṣa.
016. mḥammad šḥāde xapṣa hanna imōma m-darʕaṭīyi, tilmīḏəl ʕabdəlḳāḍer il-ḳaṣṣād.
017. ʕabdəlḳāḍer il-ḳaṣṣād mašhur b-ʕelma, m-darʕaṭīyi, w mḥammad mifleḥ tilmīḏi.
018. walākin hanna ṯōli ʕoḳbil menni ōbəl darwīš ešmi mḥammad šḥāde xapṣa amar: «walla mayḏanća lōzim ćīb».
019. w aḳam bināʔəl lōṯ mayḏanća ḥatta ćammamunna w šwulla ćihlīla w ćikbīra waḳća.
020. ʕoḳbil mḥammad šḥāde xapṣa eḥḏa... — lamma ḳʕōli eḥḏaʕasər išən, w waǧǧehəl lōṯ ommṯa ḏ-ḏīna, iṯḳan hōṯ ommṯa yaʕni ćabʕōl ṣlōṯa ʕa maẓbuṭ.
021.
022.
023.
024. ē, hanna šaxṣa zalli ʕa ḳrīṯi, ʕōwet ʕa ḳrīṯi.
025. aḳam ʕali ʕabdərraḥīm imōma — ći ʕammaḥək ʕali ʕabdərraḥīm, imōma — ešnil emʕa w šubəʕ w_ešbaʕ.
026. aḳam imōma w xṭība ʕoḳbil faḥṣa b-wazārat il-awḳāf, ʕayyanunni imōma w xṭība b-ǧēmʕil baxʕa.
027. lamma aḳam ʕali ʕabdərraḥīm imōma, iṯḳan minxell lōṯ ommṯa, laʔinnu ǧēmʕa wōb ḳayyam bisserli mett.
028. matta, w mō ću ćimtīta ḳayyam lēli, w káhraba, iṯḳan minxell lōṯ ommṯa lə-ffōyəl alō yaʕni yićbárraʕun.
029. ćbarraʕ m-xuṭṭ ṭōyfṯa m-xull... yaʕni ći ibəʕ yišćrak maṯḥunni suǧǧōta w kaffunni xann ʕa maẓbuṭ w tēr min tōra masəntō l-anna ǧēmʕa, káhraba, ḏrayyōṯa, iḳćef m-xulla mett l-ḥamdu liḷḷāhi rabb il-ʕalamīn.
030. ʕoḳəbl-anna mett yaʕni hōṯ ommṯa yaʕni aḳəblaṯ ʕa ṣlōṯa xett aḥsan mn-awwalća l-ḥamdu liḷḷāh.
031. iṯḳan hanna ǧēmʕa yaʕni ću bisserli mett ábadan.
032. bal inna ma hōš niṭlībin — ōṯ ġurfōṯa mn-uḳbil ġarba bē — yaʕni nūḳu bināʔun.
033. ppaʕlō innu alō myasserla w nmabənyillun aḥsan m-xann, w mwaḏ̣ḏ̣a w hōǧ ǧemʕa ḳūri yaʕni ōṯ irōtća xett nḏ̣ifenni lēli.
034. hanna ǧēmʕa xann.
