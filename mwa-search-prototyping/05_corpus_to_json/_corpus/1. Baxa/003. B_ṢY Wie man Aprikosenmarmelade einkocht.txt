001. awwal ʕa ṭarīḳćil mišmišyōṯa p-frittēn.
002. awwal mett nmišṭill lann mišmišyōṯa, nimḳaṭṭfillun m-saǧərṯa w nmišwillun bə-wʕō.
003. nmašiġillun. ʕoḳba nmašiġillun, nmēšṭin šōkṯa w xull eḥḏa b-eḥḏa nimnaḳḳyilla w nmaxwšilla miššōn yiʕbar ḳaṭra ʕa leppa.
004. baʕdēn nmēšṭin ... nṣaffillun ʕal-ōṣ ṣinōyṯa.
005. ʕoḳba nmēšṭin ... nmēšṭin sukkar w mō ʕyōra bə-ʕyōra w nimḳaʕḳʕilli ʕa ġōz.
006. luḳḳa mḳaʕḳaʕ yīb mišmišyōṯa ṣfīfin w ībin ʕa ʕakkōra ʕa ṣinōyṯa.
007. nmišṭill lanna ḳaṭra w nimʕawwtilli ʕlēn.
008. nmisḳillin xull yōma nsōlḳin nimḳallabillun ṯarć urəḥ.
009. ʕoḳba misḳillin mett ǧumʕa, baʕdēn nimʕappyillun p-ḳaṭramīz.
010. misḳillin xett iṯṯar ṯlōṯa yūm ʕa ʕakkōra w baʕdēn nmaḥḥćillun.
011. ēxer mett nmaḥḥćillun, ṯōḳen waḳća. bass.
012. xett ṭarīḳćil mamrūt nefšil mett.
013. nmišṭill lann mišmišyōṯa xett.
014. ʕaweḏ̣ ma naxwšenn, naffenn b-frittēn, nmišwillun m-makīna w nʕaṣrillun w nimnaʕʕamillun.
015. baʕdēn nmēšṭin maṣəfya naʕʕem w nmišwillun bē w nimṣaffyillun.
016. misḳel hann ʕirḳō w hann ḳišrō mn-elʕel menni w ći naʕʕīmin w ḥalyin nōḥćin l-erraʕ.
017. nmēšṭin, nimʕayyrin kīlo mišmišyōṯa w kīlo sukkar.
018. nimʕayyrilli b-baʕḏ̣e w nimxallṭilli b-ann wʕō.
019. nmassḳilli ʕal-anna ʕakkōra w nfartille ʕal-ann ṭapḳō.
020. xett nōšef. misḳel ǧumʕa nōšfin, nmaḥḥćilli.
021. nimʕappyilli b-ann ḳaṭramizō w nmaḥḥćilli ʕa payṯa. w nimḥasslin.
