001. b-nesəpṯal ḥuyō ġappaynaḥ ōṯ ʕettiš šiklō, mnáwwaʕin yaʕni.
002. ōṯ ḥuyō namrillun ḥuyō nuššabōyin, w ōṯ ǧensa minnēn namrilli ḥanaš.
003. w ōṯ atar ṯlōṯa arpʕa ǧinəs m-ḥuyō, mett ġbūrin, mett ḥiwwūrin, mett mbaləḳtin p-xōḏ̣ar, mett bunnay.
004. w ōṯ ommṯa ōmrin, ḥammīyin afyōṯa.
005. ōfṯa rappa yaʕni ḥaǧma ōrab, bass ana la iḥmiṯ mett.
006. ḥūya nuššabōyṯa akṯar mett mzáwwaʕa, yaʕni iḏa p-šimša maniṭṭa masōfća ʕal_aḥḥaḏ.
007. ē, yaʕni iḏa ḳarṭaćći maʔəzyōle.
008. iḏa ḥūya iḳraṭ mett aḥḥaḏ b-barrīya, iḏa ḳarṭni b-īḏi, naxećli nxōća.
009. ḥūya ēli šenna liʔannu, ēli šenna nōxeć w nfaḏ̣ḏ̣ēs samma m-šenne.
010. minšōn la yallex hanna samma b-ǧesma xulle, ḳōtrin elʕel m-ḳurṭṯa ḳalles p-ḥūṭa aw m-maḥramṯa, yaʕni minšōl la yallex hanna samma.
011. ōṯ awwalća ommṯa ḳatimōyin, ṯlillun maṣṣill lanna samma ḏukkil maḳreṭli ḥūya.
012. ṯēli aḥḥaḏ aw hū b-nefši iḏa maṭēḏ ḏokkṯa, maṣeṣəl lanna samma w raḳeḳli, minšōl yaʕni yaffḳell lanna samma.
013. w iḏa ōṯ ḥkīma šaḳlilli ʕa ḥkīma.
014. iḏa axal mett msammam m-ḥūya, mett akəlṯa msámmama m-ḥūya, yaʕni pxīxa bē, ṯōḳen mawkaʕli leppi w muʕəṯṯi.
015. awwalća ćūṯ yaʕni ḥkimō ḥayla w iḏa ḏokkṯa baʕʕīḏa b-barrīya, iḏa ʕemmi mett ʕezza aḥḥaḏ aw ġappi ṯōrća aw reḥla, ḥōlep ḥalba nayya, yaʕni m-ġēr ḳuʕḳōʕa.
016. ḥalepli w... halepəl lanna ḥalba w šaćēli.
017. ē, hanna ḥalba atar maffeḳəs samma yaʕni, yaʕni maffēz zaləmṯa yōṯep.
018. bass min ōṯep, hanna samma ći m-muʕəṯṯi nōfeḳ l-erbar.
019. ḥūya p-šićwōyṯa, p-sḳīʕa ṭōmra b-arʕa, ġolla b-arʕa.
020. p-ṣayfōyṯa nōfḳa, mallxa.
021. p-šimša mzáwwaʕa ḥūya, akṯar mett yaʕni p-šimša maʔəzya p-šimša hī.
022. hanna b-nesəpṯal ḥuyō yaʕni.
