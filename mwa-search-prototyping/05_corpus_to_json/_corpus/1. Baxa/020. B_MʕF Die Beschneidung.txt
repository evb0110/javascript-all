001. baṯar ruməš — ēḥ ebriḏ ḏōḏaḥ, ḥōnəl šunīṯa, ešmi ḥusen — ṯōli atʕannaḥ ʕa ʕazīmća ʕa ṭhūrlə bnōyi.
002. ġappi mazraʕća yaʕni barrōyṯlə ḳrīṯa.
003. l-muhimm ṯēni yōma ḳarrarinnaḥ w zilaḥlaḥ ana w ḥunōy w šaḳlinnaḥ ḏbiḥyōṯa ʕimmaynaḥ.
004. zilaḥlaḥ mn-ōxa ṭabʕan w šćaḥyinnaḥ ommṯa ḳummaynaḥ ći tiʕēlun zaləmṯa.
005. ḳiʕlaḥlaḥ mett šaʕṯiz zibnō, ṯarć šōʕəz zibnō, ḏ̣ayyafunnaḥ ḳahwi w tuxxōna w šōy bēl ma ṯōli daktōr ʕala bina hōṯ ḥafəlṯa minšōnlə ṭhūrlə bnōyi, bnōyi w bnōyəl ḥōni.
006. ʕoḳbil ṯarć šōʕəz zibnō... ṭabʕan ʕṣofra hinn fōš ǧihhizill ḥalēn, nxīsin ḏbīḥća w ǧihhizill ḥalēn m-xulla mett, yaʕni ḏ̣ifća w ḏbīḥća w xōla.
007. ʕoḳbil ma ṯōli daktōr aḥḏirlaḥəṭ ṭiflō.
008. ṭabʕan ṭarīḳəćlə ṭhūra ṭarīḳćid daktōr.
009. ṯēli hanna daktōr mbanneǧəṭ ṭefla, maffēli mett rubʕiš šaʕṯiz zibnō aw eʕsar tḳīḳ bēl ma išḳal banǧa eʕli w ṯēli maṭreḳli w ṯōḳen mṭahherli awwal b-awwal.
010. ṭabʕan ću mbanneǧli awwal mett w tuġray ṯēli mṭahher — laʔ.
011. maffēli mett burəhṯil eʕsar tḳīḳ laḥatta yušḳul banǧa eʕli.
012. ʕoḳbil ma ḥassel ṭhūra, zilaḥlaḥ, ḳiʕlaḥlaḥ b-anna payṯis saʕra, ḳiʕlaḥlaḥ aḳərṭinnaḥ.
013. fōš taʕēl šrikōyi zaləmṯa w ōṯ ġappi daktōr xett hanna ixtiṣōṣi p-ṯinaġlōṯa.
014. aḳərṭinnaḥ w sawəlfinnaḥ mett šaʕṯiz zibnō w šćinnaḥ ḳahwi w šāy w sallminnaḥ ʕlēn w_allxinnaḥ ʕoḳəblil battax ćīmar mett šaʕṯa arpaʕ.
015. šaʕṯa arpaʕ ēḥ šoġla p-šarra mett felkiš šaʕṯiz zibnō mṭinnaḥ w ṯilaḥlaḥ ʕrōba l-ōxa. bass.
