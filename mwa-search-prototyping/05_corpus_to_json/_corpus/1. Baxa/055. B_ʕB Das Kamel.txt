001. battaḥ nrakkez ʕa ġamla, mā wayba fōʔətṯi awwalća w l-mā wōb manfaʕ w exət ʕamʕawenəl mōri w mʕawenəl insōna ʕa maʕīšći.
002. awwalan ġamla wōb ṣabūray, iḏa la ilćeḳ mō b-yarḥa iṯṯar yarəḥ ću mōyeṯ, ću mōyeṯ m-ṣahya, maṣbar.
003. baʕdēn xōli mn-arʕa, mā hōṯ arʕa uppi nakkeb aw xōḏ̣ar ōxel menna.
004. hoxan iḏa iṯḳan... iḏa inəfḳat xušnō, iḏa inəfḳat sʕarō, inəfḳat ḥiṭṭō, inəfḳat ṯebna, ću šaʕʕel ġamla.
005. ōṯ b-arʕa ḥašīša ešma... ešma... aḷḷahumma ṣalli ʕala rūḥ ən-nabī, zalla maʕ fikər — ōṯ ḥašīšća mxáṣṣaṣa yaʕni mafitōl ǧesmil ġamla.
006. w ḏmōxa, hanik mā iḏmex, ću minzaʕ eʕli.
007. lā ḳaṭelli ḏēba w lā ḳaṭelli ḏ̣abʕa w la ōṯ mett maḳwēli w hū maḳwēl xull mett, ġamla.
008. hanna mḥayṯil maʕīšća amma xett ṯōli batti yḥammel, ṯōli batti yḥammel.
009. ḥammel, ešmi marəkba, exma ma išwić p-ḥaṣṣi ṭōʕen, ṭōʕen.
010. iḥmić ćmišwēl xull wuʕyōṯax, w iḏa bnōx zuʕrō xullun, išwić xurǧō w išwić p-ḥaṣṣi, ćmallex ḳommi w hū ʕamma mallex watīʕay.
011. ćū maʔzēx, yaʕni ʕemmil orbi w ʕemmil ḳūṯi w ʕemmil manfaʕći ću ġappi ʔzō, ću maʔəz w alīfay ʕa insōna.
012. hōxan rákkazaṯ ommṯa waḳća b-ōṯi ʕaṣra ʕa ġamla fa ġamla inəzkar p-ḳurʔōn innu maʕenəl insōna.
013. xaləḳni alō laḥatta yaʕinenni ʕa maʕīšći, laʔinnu xaləḳni alō — taxīl ešmi.
014. lamma káwwanəl lanna kawna īḏaʕ exət ykawwanenni.
015. ćūṯ man yʕaksenni w la man išw raʔyi elʕel m-raʔyi.
016. xull mett ēli ōyṯa, aḥkil lōṯ ōyṯa, batt hōṯ kaḏa, ṯiḳnaṯ kaḏa, ḥatta yafnenna mēšeṭ keləmṯa ġayra: «batt nafnenna», maffnēla.
017. lizālek hanna mett, hōṯ fekərṯa hōṯ ifćanyaṯ, aṣəpḥinnaḥ anaḥ b-ʕaṣra, ʕaṣra ʕamma nōmrin innu anaḥ b-anna ʕaṣra hanna ćmattaninnaḥ.
018. walakin matanōyṯa baʕʕīḏa miʕlaynaḥ laʔinnu inəfḳat ći infaṭrinnaḥ eʕli, ći infaṭrinnaḥ eʕli inəfḳat.
019. ġamla yūfuš ćmarxepəl ṭefla, ebril eʕsar išən, rōxep eʕli w mawpelli m-tīrća t-tīrća ću maʕzēli.
020. imōḏ ʕamma rōxep ʕa makīna, m-makīna ʕēlṯa xulla sawa, iflaǧ tulōba, saḥət tubiryōǧ, kaḏa, imeṯ xullun sawa.
021. fa iḏan hanna ʔzō, ġamla ću ġappi hanna mett hanna.
022. ḥatta ʕemmil orbi, lamma maḥkēli hanna ṭefla, amerli «nixxxxx», nōxex ʕa ḏwōṯi w ʕa riġlōyi w ḳaʕēli ta yirxap hanna ṭefla p-ḥaṣṣi w ḳōyem p-xull hutūʔa w mallex p-ǧehṯa ći baʕēla ṭefla.
023. fa ḥōxan ʕonəṣra faʕōlay aṣbaḥ ġamla, ʕonəṣra faʕōlay b-ōṯi waḳća.
024. amma hōš, b-waḳća hanna, la arkeʕ barš sćaʕən bē.
025. xann ći nyaḏeʕli maʕ ġamla ana.
