001. nḳaʕyin xann šappō w wōb marḥūma eppay uḳḏum ma yūmuṯ ʕammišṭaʕyin p-ṭarnība.
002. ṯōli aḥḥaḏ, yaʕni ći zōx b-anna ṭarnība batti... xalaṣ batti yḥukmun eʕli yā yurḳuḏ, yā yʕann yā yišw mett.
003. w zaləmṯa ōrab w šappō yaʕni kaṯṯīrin ḥayla.
004. šṭull... ṯill ana w ʕawōṭef, nḳaʕyin ḳūrəl sūba ʕamma nmaḏəlḳin.
005. ḳiʕlinnaḥ anaḥ roḥəl lanna zaləmṯa ći ōrab b-ʕomra, šakəllaḥlēli ḳumbōzi b-rayši p-tappūsa.
006. iḥkam eʕli batti yurḳuḏ.
007. aḳam irḳaḏ w iṯḳan ḥōyez w ḳumbōzi b-rayši.
008. ōṭeḳ ći ḳaʕyin b-arʕa, yaʕni iṯḳan ḏ̣ōḥkin ḥayla w azʕel man? ći ōrab, ḥusen yasīn ešmi.
009. ṯōli aḥmat ḥūn, amar: «xalaṣ, ći išwil lanna faṣla, yaʕni pēṯ hanna, zaləmṯa ōrab ćū lēzim ćišwulli xann.»
010. amar ʕawōṭef...
011. ṯōli aḥḥaḏ mnə-ṭfēl ʕemmi... amar batti yḥallafenna ʕa maṣəḥfa.
012. amar ʕawōṭef: «aṣḥiš!»
013. amrilla... amar: «ext batt naḥlef w balki ḳaṭlannaḥ yamīna?»
014. amrilla: «aḥlif, hōš naxlilla ʕoḳəm ma zlillun šahhurō, aḥmat.» amar: «ē.»
015. ṯōli hanna ći mnə-ṭfēl, iṭʕan hawwīṯa w laffna p-sulik w tawwer l-anna, išwil ḥōli maṣəḥfa ći ṭʕelli.
016. amar ʕawōṭef: «batta ćḳuṭlennaḥ», amar: «batti yḳuṭlennaḥ yamīna».
017. amrilla: «aḥlif, hōš naxlill, iḏa aḥəlfinnaḥ nūmuṯ, l-muhimm la nūxul ḳaṭəlṯa.»
018. šṭull lōṯ hawwīṯa, aḥəlfinnaḥ eʕla w xalaṣ.
