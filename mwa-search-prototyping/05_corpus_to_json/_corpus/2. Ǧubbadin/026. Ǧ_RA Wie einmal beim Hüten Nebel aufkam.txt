001. ʕa zamūn ḳadīm bə-ġuppaʕōḏ wa mišwin tawra, ʕizzō masərḥin ʕlayhen p-tawra.
002. ana wīlay arpaʕ ḥammeš ʕīz sarraḥiččen ʕimmāy p-tawra.
003. imṭay tawray bin nasraḥ ana, ḳōmiṯ asərḥiṯ bunnen w tunya wayba šičwōyṯa w ōyṯ ḏ̣abōba.
004. asərḥiṯ ʕal_arʕi šiʕbōṯa.
005. yōmi čḳawway ḏ̣abōba, ʕizzō farṭīʕan, lorčaʕ ḥmiččen.
006. ḳōmiṯ ḏappiṯ žnūḥa minnayhen w ḏabəḏbiččen ʕa baʕḏ̣innen baʕḏ̣a.
007. ḳōmiṯ ʕayniṯ, waččatiččen, ʕaynillen ḳallīlan.
008. ōmriṯ: akīd īzel minnayhen.
009. ḳōmiṯ zlillay xān ntawwaḥ ʕlayhen, lasa nmiščḥēlen.
010. ʕōwtiṯ l-ʕal-annen — čūban.
011. zlillay aptiṯ b-anna tawwōḥa, xān čūban, xān čūban.
012. hōn min nūz, lorčaʕ ščḥiččen b-anna ḏ̣abōba.
013. ḳōmiṯ aʕyiṯ nimtawwaḥ ʕlayhen, lasa nmiščḥēlen.
014. naḳḳaliṯ w_aṯiṯ ʕa blōta.
015. aṯiṯ l-ʕa raʔīsi tawra, ōmar: «ʕaya čōṯ hōš?»
016. amrilli: «ḏ̣awwaʕ ʕizzō».
017. ōmar: «xullen?»
018. amrilli: «xullen!»
019. ōmar: «w hōš?»
020. amərnaḥle: «baḥ ntawwaḥ, baḥ nūsub ommṯa, nzellaḥ ntawwaḥ ʕlayhen».
021. aspinnaḥ ṯlōṯa arpʕa zaləm, zlinnaḥ aptinnaḥ ntáwwaḥin ʕlayhen.
022. uxxul aḥḥa zalle ʕa mawžahṯa, til_aṯan p-tarbe čaršannen w_aṯa ʕa blōta.
023. w anaḥ zlinnaḥ aptinnaḥ p-tawwōḥa ʕlayhen, lasa nmiščḥillen l-ḥatta luḳḳil_aʕčmaṯ tunya.
024. fallaṯ ḏ̣abōba, ʕaynaḥi tunya ʕuččōma, ʕawtinnaḥ w ṯinnaḥ ʕa blōta.
025. ṯinnaḥ ʕaynaḥi lōṯe črīšlen w ayṯillen ʕa blōta.
026. ṯēn yōma baččar willa ʕamtōḳeḳ ṯarʕa, willa ōṯ raʔīsi tawra.
027. ōmar: «ḳō bex časraḥ! rumiš aṯič mə-l-ʕaṣər, bex časraḥ yōma ḥrēna».
028. ōyṯ šadōḥi ṯinū roḥi ṯarʕa, ṭaʕničče w amrille: «waḷḷa la nanəʕlennil_ōbux ʕal abi ʕizzōx!» w arheṭ p-ḥaṣṣe, inəhzem w zalle.
029. lorčaʕ hattay b-ō tīrča xulla, inəhzem w zalle ʕa bayṯe.
