001. ana šappṯa ʕa ḳatra rāb m-žamūla w xoḥla w šappōyi blōta xūl mičġázzalin b-žamūlay, w xūl bōʕin innu nḥačēn w xūl raḥmillay w baʕillay. 
002. ḳōmiṯ ana, riḥmiṯ aḥḥa šappa baynūṯun ešme ʕali, w hanna šappa čū... yaʕni ču baḥer uxḥul, w_iṯḳen baynṯay w baynṯe ʕalōḳči raḥmūṯa baḥer baḥer rappa yaʕni.
003. tōmaṯ mīt eṯlaṯ arpaʕ išǝn.
004. šattarlay risalyōṯa w nimšattrōle risalyōṯa w b-anna mīt hanna, w p-xulle risōlče maḥčīlay innū: «ana ġayr hāš ču nxōṭeb, w ġayr hāš ču nrōḥem, w lab naxsunnay marōy w lab blōta xulla bi-čawḳef p-tarbay, ġayr hāš šū nxōṭeb», w ana ka-ḏālik ǝl-ʔamr xīt.
005. w ana ṭabʕan yaʕni šappṯa ʕaya nixḥōla yaʕni w nḳarrīya w nfahmūna, xūl šappō baʕillay w_aptay ṯīlay ḥḏuṯō yxuṭbun.
006. uxxu ma ṯēle ḥḏūṯa, namrōle: «lā?! ču bin nuxṭub». 
007. marōy yaʕni mʕōrḏ̣in w mūmrin: «ʕaya? w čayyes w raḥimliš w baʕīš w ʕaylṯe rappa».
008. namrōle ana: «ču bīlay».
009. bēs ana yaʕni, b-nifšay yaʕni maxramčal ʕali, ču ʕanxōṭba yaʕni barnaš.
010. w yōman min ǝl-ʔayyām žčamʕiṯ ana w hū b-ḏoččṯa l-anna til_ešme ʕali, ʕarīs ǝl-mustaḳbal, žčamʕiṯ bēh, w aḳam amillay innu ču bi-yuxṭub, innu hō raḥmūṯa nihōyṯa billa xṭōba yaʕni.
011. hōxa ana bōṯar ḥammeš išǝn ʕalōḳča w blōta xulla eḏʕaṯ yaʕni innu nraḥmīl baʕḏ̣innaḥ, lorčaʕ barnaš yaʕni aptay ṯēle xōṭeb yaʕni xwōl_awwalča, illa hān ti ču manfʕin yaʕni, ti čūb yaʕni m-mustawa tīḏay.
012. ē, hōxa ana azǝʕliṯ baḥer, w ḳeṣṣṯa ti raḥmūṯa yaʕni, ti tōmaṯ ḥammeš šēṯ išǝn, nčahyaṯ xān.
013. bōṯar hanna mīt xulle, aptay hōš mšattarlay maččubō mn-awwal w ždīd w innu baʕīlay w raḥimlay w b-anna mīt hanna, w ana ču nyaḏḏīʕa yaʕni ma bin nušw.
014. yaʕni bēs innu raḥmūṯa, čūb xṭōba xīt, yaʕni čōḏ̣el taḥmūṯaḥ xān w lā hū yuxṭub w la ana nuxṭub.
015. w ǝs-sabab innu hīn — marōyi yaʕni —, laʔ̣innu ana yaʕni nmallxa ʕa mūḏ̣a w nimxassya ḳamṣō yaʕni ġayr ti marōyi blōta, yaʕni ḳuṣṣūrin másalan.
016. nimxassya xwō marōyi ḏemseḳ másalan, čūb xwō marōyi blōtaḥ.
017. ē, hanna mīt hanna, w emme bima innu b-ʕomrah rāb, m-ġayr ġīla, čū baʕōl lanna mīt hanna.
018. ē, maxramčal xān w maxramčal_emme, w hū yaʕni zalǝmṯa, yaʕni ḥōlčun ʕa ḳatta w emme wa miščaġla w mḳattmūle luḳḳil_iḳray yaʕni w iṯḳen mhantzōna.
019. w bima innu emme, hī yaʕni ti sabab ḳattōma yaʕni, ti affačče yiḳǝr w yiṯḳen mhantzōna w xān yaʕni ču bōʕ yxalfenna másalan w ġaṣǝb meʕlah innu yxuṭbinnay yaʕni.
020. w hō muščelča ti nībin bāh.
021. fa hō muščelča ʕamṯōḳna ʕemmi ʕiddi bisinyōṯa yaʕni čub bēs ana yaʕni, laʔinnu hān šappō mawǝʕtillen w tōr lafaš ṯīol, yaʕni xōṭbin.
022. táššarin w zlīl w bēla ḥlōla yaʕni w ču ʕanmiščaḥyin ḥalla, w lab ōyṯ čulǝḥčullayǝx ḥalla ayṯunne!
023. w baʕdayn hōš yaʕni ḳeṣṣṯi ḥayōṯay yaʕni, innu ana ʕanḳōrya yaʕni ana ʕanimḳattma bakalōrya.
024. ʕankōrya b-bayṯa ḥurr w baḥ niḥǝm, niḥi balči naspilla.
025. w baʕdayn ḥḏuṯō ti ʕamṯīl yaʕni ču manfʕin baḥer w bižūž nuxṭub yaʕni m-barrōyi blōta aḥḥa zanžel, w ničneḥ mǝ-blōta, maxramča lafaš nifǝččar b-ō raḥmūṯa ti ʕali laʔ̣innu raḥmūṯa ṣaʕba baḥer w ču minnašya w lab xaṭbiṯ bǝ-blōta bin niḥmenne ʕala ṭūl — čū ḥaylay yaʕni.
026. ē, nnawwīyin atar xān w hō ḳeṣṣṯaḥ ti raḥmūṯaḥ, činya atar ma bi-yiṯḳan b-ōḏ_ixerča.
