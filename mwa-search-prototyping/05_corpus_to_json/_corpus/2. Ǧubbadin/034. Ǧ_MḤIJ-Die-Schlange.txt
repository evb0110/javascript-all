001. eščḳaḏ, ešən ṯmēn w šēṯ wa nḳaʕin ana w aḥḥa m-ġuppaʕōḏ, ešme milḥim saylōn naṭurōya b-ġuppaʕōḏ, ʕal_arʕi ġuppaʕōḏ.
002. wa nnūṭrin ʕa mutayrō.
003. uxxu yōma ʕṣofra baččar nūzin l-ḥatta ʕrōba.
004. ʕrōba nūṯin ʕa bayṯwōṯaḥ.
005. yōma m-yumūya anaḥ nzīlin b-barrīya, b-arʕa nšammilla arʕil_eʕšal.
006. arʕil_eʕšal yaʕni ḥattōya baynṯaḥ w bayn blōta ešma eʕšal.
007. ōyṯ maṣənʕa iḥreb hēl ʕa tarba, ōmar rfīḳay: «ḳʕō niščeḥ uxxul_aḥḥa sačōrča, ačəʕbinnaḥ».
008. amrille: «yalla, ḳʕō!»
009. niḥčinnaḥ m-ʕa lān mutayrō, ana nisbīḳle ṯōra.
010. ḳōmiṯ niḥčiṯ maʕ lanna mutayr, w ōyṯ šīra, iḳʕiṯ eʕle ʕa ḥaffi maṣənʕa.
011. w īlay buntḳōyṯa ʕimmay xēt w hū ēle žefṯa.
012. ana niḳəʕ ʕal-anna šīra ʕa ḥaṣṣi maṣənʕa, w hū ḳayyam lō-nḥeč m-mutayr tīḏe.
013. wa nšawwī buntḳōyṯa bə-rxuppōṯay, willa lō-ḥmiṯ ġayr ḥūya, ōb mn-ān rappō yaʕni ṯēri ṭūle ōṯ iṯṯer mitər.
014. lawne summuḳ w ḥuwwar, w ġoʕre yaʕni ōṯ b-ġoʕr zenta aw arfaʕ ṯōra.
015. lō-ḥmiṯ ġayr imreḳ, aṯa, allex w imreḳ ʕa riġlōy w buntḳōyṯa ayba b-riġlōy, w ana ču ʕanimčār ničḥarrač.
016. lorčaʕ, lā aḳtriṯ naḥəč w lā aḳtriṯ nūḳu.
017. imreḳ maʕ riġlōy w ōčem marreḳ l-ḥatta uḳčil_iʕber ʕa maṣənʕa.
018. aṯa rfīḳay, amrille: «wrōx, wa ču čḥammē ḥūya uḳčil imreḳ ʕa riġlōy w ana ču ʕanmaḳtar naḥəč?»
019. ōmar: «lā». amrille... ōmar: «hōxa čūyṯ ḥuyō».
020. amrille: «mpala, hōš wōb hōxa».
021. aḳam inḥeč l-erraʕ, ḥimne b-maṣənʕa, ḳáwwase, ḳaṭle.

