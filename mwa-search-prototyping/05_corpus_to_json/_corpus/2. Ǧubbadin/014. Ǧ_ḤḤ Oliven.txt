001. ṭrīḳča ti zayṯōya.
002. nūfḳin zayṯōya p-šahr tišrīn ǝl-ʔ̣awwal w tišrīn ṯāni.
003. ommṯa nūḥča zōbna mūnča til_ešna.
004. mayṯīl ʕa bayṯwōṯa w mšarraḥīl.
005. yā mšarraḥīl yā omma taḳḳīl, mčapparīl mīt baṣīṭay w marǝnḥīl b-mūya.
006. marǝnḥīl b-mūya fačǝrṯa ti... uxxul_iṯṯer yūm aw yōmi ṯlōṯa mġayyarlūl mūya tīḏun ʕala madār ṯlēṯ, irpiʕ yūm la baynma miḥčalyin w lafaš ṯōḳen murra bōn nihaʔ̣īyan bil-marra.
007. maffḳīl w marǝnḥīl atar p-ḳaṭramizyōṯa w marǝnḥin ʕa ḥaṣṣāy mešḥa bálatay, w mayṯin laymunyōṯa ḥammīʕan w marǝnḥin ʕlāy xīt.
008. mšaḳḳafīl laymunyōṯa ḥammīʕan w marnḥīl m-mistiḏāy.
009. hanna ṭrīḳči šoġi zayṯōya.
