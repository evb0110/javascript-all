001. hō, wōb ōbuy... hān ʕa zamūn ḳadīm wa msáyyatin čyōḏaʕ hāč ḏ̣abʕōṯa w waḥšō w ṯaʕlō w arnbōya w mah hešme...
002. iḏʕay ōbuy xwō xān, hū w ṯlōṯa arpʕa rfiḳōyi, innu ōyṯ ḏ̣abəʕṯa waččīra b-ḏoččṯa flanūyṯa.
003. aḳam zāl leʕlah. ēla wačra w ʕappīrin eʕla hīn.
004. ḏ̣abəʕṯa zōyʕa m-nohra, m-bīl.
005. ayṯay kahrabōnča w iʕber leʕlah.
006. iʕber, ōyṯ aḥḥa iʕber, ḳatra b-reġla w bi-yžubḏunna yaffḳunna ʕa xlōya.
007. aḳam žabḏunna w affḳunna ʕa xlō, infeḳ xolḳa, ṯēri naččīža ulġul — hīn ču ḥammiyīl bnū ulġul.
008. bōṯar ma nifḳaṯ lə-xlō hīh, infeḳ xolḳa, aṯaṯ, aḥḥa xassay širwōla — brōḳa — laḳṭačče p-ṯemma b-anna širwōla w načričlēle širwōle, ṭablōyi brōḳe w xulla affḳačča.
009. ē, w saḳḳaṭačče čuḥča w rixpačče mn-elʕel — ḏ̣abəʕṯa.
010. aḳam ōbuy w rfiḳōyi w xūl, rixpunna w ḳimunna meʕle, fixunna meʕle. 
011. ʕemmi fixunna meʕle, ʕōwtaṯ w zalla ʕa wačra xēt l-ulġul, naḳəlṯa ḥrīṯa.
012. ʕibraṯ l-ulġul, ṭaʕnaṯ aḥḥa mə-bnūh — ḳarḳūra uzʕur — w nifḳaṯ bē lə-xlō.
013. faṯḥačči ṯemma w laḳṭačče b-muḥḥe — faččičlēle muḥḥe, čabričlēle muḥḥe.
014. w ḳtirilla p-ḥabla, načʕaṯ m-ḥabla w ḳaṭʕačči ḥabla w ačimmaṯ zīla.
015. zalla p-ḥabla w p-xūl sawa, w p-faḥḥa w p-xūl.
