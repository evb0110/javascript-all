001. luḳḳi ṯyōla ṣayfōyṯa nḳōymin — ib marrīḳa šičwōyṯa w htītin xuṯlaynaḥ w_assasō mn-elʕel — nmayṯin ṭīna w nimṭayynīl. 
002. ṭīna nūzin nmayṯille m-maḥfarča. 
003. maḥfarči ṭīna baʕʕīḏa maʕ blōta mēt ḥammeš emʕa mitər, šēṯ emʕa mitər. 
004. nūspin maḳubō w nnačšīl lanna ṭīna w nimʕappille. 
005. mēt nṭaʕnille ʕa muḥḥaynaḥ, mēt — nūspin ḥmarō w nmarnḥille ʕa ḥmarō w nmayṯille. 
006. nūṯin ʕa bayṯa w nnaḳʕille mn-uḳḏum b-yōma. 
007. nnaḳʕīl ṭīna w nmayṯin ṯebna. 
008. ṯebna nmarnḥille ʕemmi lanna ṭīna w nnaḳʕille. 
009. l-ṯēn yōma nḳōymin nlaččille. 
010. nimʕarrbille maẓbuṭ hū w hanna ṯebna w nmayṯin… nnaḳlille l-ḏočči baḥ nṭayyen. 
011. nsōlḳa ʕa semla l-elʕel w nmayṯya čirbīʕa. 
012. nmarnḥa b-anna čirbīʕa ṭīna w nimṭayynūl lanna xoṯla.
013. nmaḏ̣illa nimṭayyna — nmarnḥa ʕa čirbīʕa nimṭayyna — ḥatta luḳḳi ḥōsel xūl hān ti htītin. 
014. hān xuṯlō xūl nimṭayynūl. 
015. ē, luḳḳi nimḥasslin w manšfin, nḳōymin nūzin ʕa maḥfarča, nmayṯin ḥwarṯa. 
016. hō ḥwarṯa maxramči lawna, ṯōḳen ḥuwwar ti xuṯlōya. 
017. nmayṯin ḥwarṯa xīt, nnaḳʕilla mn-uḳḏum b-yōma. nnaḳʕilla w nmaʕčilla. 
018. nmaʕčilla w nimṣaffilla l-mū l-ḥalāy w haṯīn, hān xišnū l-ḥalāy. 
019. nimṣaffīl lān mūya w nsōlḳin ʕa semla xīt nmalšīl. 
020. nmayṯin šarṭūṭa nnaḳʕōle b-misti saṭla w nmūlša bē, nmalšōl lān xuṯlō bē. 
021. xān ʕal_eṯlaṯ naḳəl l-ḥatta luḳḳi mʕōwet lawn xoṯla ḥuwwar. 
022. ē, w hō uxxul_ešna ʕanmišwilla hō ʕamalōyṯa. ē, xalaṣ.
