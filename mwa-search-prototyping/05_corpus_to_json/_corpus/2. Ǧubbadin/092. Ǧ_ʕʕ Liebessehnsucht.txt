001. lab liʕlaynaḥ šimbayyna // ḥam_šečča yūm // wōb nmišwīš b-ʕayna // w b-ʕayna nḥōm.
002. ax lib sahrōyṯa p-tawra // nashar w nsāl // w ʕa xṭōba yiṯḳan šawra // w lippiš yʕāl.
003. tōr lab sawlef maʕ ḥawra // w zarʕa bin nmāl: // ʕawtōn ʕa salfi ṯawra // xwōl_abu gassūm.
004. mazōl ippiš ḥinnīṯa // la šwaxḏinnay // ʕaya mn-awwal ʕuynīṯa // šžannaninnay.
005. hō minnay līš wṣīṯa // šifčačrinnay // b-uxxu ḥarfa m-ʕunnīṯa // l-emmi kalṯūm.
006. b-ō ʕayna ti xaḥlačča // w žifnū ččumū // wa waḳḳīfa xwō ḥḏučča // b-yōma m-yumū.
007. ḥmičči ṣahra w ḥmičča // b-arʕa w šmū // hī axḥal iščḥičča // w lab bēx nyōm.
008. yā ma l-žesra amrinnaḥ: // čuḥčaynaḥ hōz // w yā ma karaz ḳaṭfinnaḥ // m-ʕal_emme w mūz.
009. w bōṯar ma ḥamra ščinnaḥ // w krōz bə-krōz // b-ān yumūya ʕawtinnaḥ // nulluf ṣamṣūm.
010. ṯaʕla mūḏ̣el sayyōfa // w hūh ču sappeʕ // lab lō-mṭay l-ʕa ḳaṭṭūfa // mūmar ḥammeʕ.
011. w ḏēba mḳattem maʕrūfa // l-ġaḏya iḳṭeʕ // w ʕezza mamrō xarōfa: // ya ʕaybi šūm.
