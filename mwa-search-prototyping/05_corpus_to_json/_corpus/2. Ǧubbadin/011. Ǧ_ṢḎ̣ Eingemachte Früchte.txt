001. ṯinū nūzin ʕa xarmū nimḥawwšīl, nimlaḳḳṭīl lān ṯinū ti šallīyan ti xarži maʕḳūd w nmayṯillen.
002. nūṯin l-ōxa nmaġlīl lanna ḳaṭra, nmišwin másalan kīlo ṯinū... iṯṯer kīlo ṯinū p-kīlo šuččar.
003. nmaġlīl lanna ḳaṭra w nimsaḳḳaṭīl lān ṯinū l-ḥatta uḳči miščawyan.
004. bēs yiščawyan nmišwin ṯōr meləḥ laymūn, nmarnaḥlūl lanna ḳaṭra w nmaffīl xīt ṯōra ʕa nūra luḳḳi miščawyan ʕa maẓbuṭ.
005. baʕdayn nmaḳmillen, nmaffillen yaḳərṣan.
006. nimʕappīl p-ḳaṭramizyōṯa w nmaḳmīl.
007. mžandalō, nmayṯīl lān mžandalō w nimlaḳḳṭīl ib zʕūrin ti maʕžbillaḥ hān zuʕrō lib xarži maʕḳūd.
008. nmayṯīl nimḳallafīl w nmišwin mūya — ṯōr mūya — b-lažan, nmišwin bōn čelša.
009. bōṯar ma nimḳallafīl lān mžandalō, nimlaḳḳḥīl b-ān mū mīt šaʕi zamūna.
010. ib nġalliyīl ḳaṭra w nsawwiyille.
011. mžandalō bēl yaʕni mīt kīlo, ṯinū b-iṯṯer šuččar l-ḳaṭra.
012. w nmaġlīl lanna ḳaṭra w nimsaḳḳaṭīl lan mžandalōya.
013. nmaffīl ḥatta l-uḳči miščawyin.
014. baʕdayn nmišwīl nefši mīt, meləḥ laymūn, mēt lā yʕaḳḳat ḳaṭra, w nmaḳmīl.
015. bēs yiščawyun nmaḳmīl.
