001. axulōyi besra ʕal ʕumūm // nayya w ṣallay w mhawwas // l-ʕa farrūži bū ḥallūm // lab ḳassabōya lō-nxas.
002. farrūḥil_aḥmad mā rāb // xwōṯi čūyṯ farrūḥa // uḳḏum mə-ʕrōba minṭab // w baččer mabət bə-ṣyūḥa
003. naxse w farrūža inəḥšab // w načəflēle hanna žnūḥa // w til_lā ḏōḳi ōmar ṭāb // īxet atar til_illas.
004. hō xḥōlča ču ʕambayyna // čīṯ čsobla farrūža // čišəč ʕemme mū m-ʕayna // w čuxlenne b-leḥmi sōža
005. w nṣīḥčay ya aḥmad ʕayna // čimzappen naḳdi trōža // w lab bax čzappen tayna // fart yarḥa čimfallas.
006. lab aṯa leʕlax ḏ̣ayfa // iʕzez eʕlax w talles // soble farrūža salfa // lā čīmar: mā bin nbaššel?
007. w xṣūṣan lab mūr čayfa // ġayr farrūža ču mfaḏ̣ḏ̣el // w lab naxsič čepša ʕalfa // farrūža aḥsa w ažlas.
008. farrūžil_abu ḥallūma // bə-blōta čūyṯ menne // marəḳṯi malya tōma // w besra ču čsōbaʕ menne.
009. la čīmrun ḳarme ḳrōma // w_uḳči harraš naxsunne // waḷḷa naxse uḳḏum mā // rīše yīrax w yxanfas.
010. farrūžil_aḥmad ṣīṭe // imṭay l-ġayr tawəlṯa // ʕappne p-xīsča w tōr ḥayyṭe // w šiwne ḳomme ʕa ṭawəlṯa.
011. w til_la išmeʕ p-ṣīṭe // bēs lab ḏōḳe naḳəlṯa // lafaš ḏayeḳi lṭīṭe // w la riščōyṯa w la mdammas.
