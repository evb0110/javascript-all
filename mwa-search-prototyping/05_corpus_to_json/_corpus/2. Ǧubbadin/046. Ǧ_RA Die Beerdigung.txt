001. ġappaynaḥ ʕōṯṯa b-ġuppaʕōḏ másalan yōmi mūyeṯ hanna mīṯa.
002. yōmi mūyeṯ, uḳḏum mā yūmuṯ másalan w mūyeṯ, ṯēli ḳarrībe, mṭammaṣlēle ʕaynūye.
003. ṭabəḳlēle ṯemme másalan la yuffuḳ másalan mawčṯi lanna insān yaʕni ču ṭabiʕōy, maxramča la yuffuḳ ičreh mawčṯe.
004. bōṯar mennah mayṯin šayxa, mašiġille w mčaffenle w aspille ʕa žēmʕa.
005. mṣallin eʕle b-žēmʕa.
006. bōṯar mā mṣallin eʕle b-žēmʕa aspille másalan ʕa žappōnča.
007. aspille ʕa žappōnča, ḳōʕin... ib nčišīl ḳabra žōhez.
008. maḥḥčilli b-anna ḳabra w mwaḏḏen eʕli šayxa, mwaḏḏen.
009. bōṯar mā mwaḏḏen, ṭōflin ḏemʕṯa, ḳōʕ šayxa mlaḳḳenle.
010. bōṯar mā mlaḳḳelle šayxa ṭaflilli lanna ḳabra w mišwin ašōrča eʕli másalan dōyer min dōr blūk w ṯōr ṭīna.
011. bōṯar ma mḥasslin ṣōffin másalan ḳarribōyi ṣeffa b-awwalči žappōnča.
012. ṯyōla hōḏ_ommṯa mūrḳa ʕlāy ōspa p-xōṭrun.
013. maʕəzyōl w maḏ̣illin allīxin.
014. ti bōʕ atar ṯēle ʕa bayṯa, ti bōʕ ču ṯēle.
015. bōṯar ma mḥasslin ṯīl ʕa bayṯa, nūxsin ḏbīḥča, ṯarč, eṯlaṯ.
016. ḳarīl lanna insōn, mžammaʕīl lān ti ḳōrin m-maṣəḥfa.
017. maxčamlūli ḳurʔōn awwal yōma w ṯēn yōma w ṯēleṯ yōma.
018. bōṯar ma maxčamlūle ḳurʔōn ṯlōṯa yūm, l-ḥattal_irpiʕ.
019. bōṯar irpiʕ, bōṯar mawčṯe b-irpiʕ yūm, bōṯar ma ṯaḳēl mawčṯe irpiʕ yūm nūxsin ḏbīḥča xīt w mayṯīl šayxōya.
020. maxčamlūle ḳurʔōn, mšammilla xačmil_irpiʕ w hanna ēxer mēt, ēxer mīt l-wafōyṯil_insān.
