001. wōyṯ ġrōba, uxxu mettṯa ōṯ ʕa ḏayra, ōyṯ ṣlība mawḳef ʕa ḥaṣṣe w mšayšar eʕle.
002. ōyṯ xūray b-misti ḏayra, aḳam azʕel mn-ū šaġəlṯa, ōmar: «walla hanna ḥōn manyūčṯa la nčuʕmenne w nxarrḥēm miṯōye».
003. yōma m-yumūya aḳam isleḳ, išway b-iṯṯer ṣaḥən, ṣaḥna xōla w ṣaḥna išway bē b-mistīḏi ʕaraḳ.
004. aḳam aṯa hanna ġrōba, aptay ōxel mn-anna ṣaḥna w šōṯ mn-anna ʕaraḳ — aḳam asčar.
005. aḳam isleḳ hanna xūray w čaʕme, čaʕme tuġray ʕa ḳḏōle.
006. amelle: «yā ḥōn manyūčṯa, lib wa čsarḳay ču čšōṯ ʕaraḳ, w lib wa čōb ḳuryay ču čimšayšar ʕa ḥaṣṣi ṣlība, mā ḏīnax?», w ḥaẓke ʕa ḳḏōle.
007. aḳam amelle: «qaʕq!»
008. amelle: «ē, mallōy mn-awwalča hāč čtursay!»
