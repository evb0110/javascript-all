001. wōṯ rōʕya ʕamraʕēl ʕizzōye b-barrīya.
002. ḳōyem ṯyillun ʕurrabōy nahəpillen.
003. waḳčil nahpunnen aḳa hū, ayṯniš šuppōpča, ṯōle ʕa rayšiš šenna w iṯḳen tōḳeḳ b-ōš šuppōpča, amellun: «wrāx ṯōlun ʕurrabōy nahəplull ṭarša, w baʕdēn naxsull karrōza ḥuwwōra w ʕamṣalyille ʕa ḳsatō.»
004. mōn išmeʕ hōxa? bisnīṯa ḳaʕya p-payṯa.
005. waḳčiš šimʕaṯ hōb bisnīṯa, amrōlun: «flanō naġəplulle ṭarše.»
006. amrulla: «hašši čraḥmōle!»
007. amrōlun: «ṯōn šumʕōn mō ʕammaḥək b-ōš šuppōpča!»
008. hū wōb ʕam... exmil kasmil ʕunnū ġappil ʕurrabōy, ʕurrabōy la afhem aʕle, w hū ʕamtōḳeḳ innu: «ana šaḳəllill ṭarša.»
009. ḳōymin mičnaṣṣṭin ʕal-anna ḥatīsa xulle sawa — miščaḥyille minžat.
010. sōlḳin hanna šaʕba.
011. atar ʕurrabōy amīnin waḳčil ʕamṣalyill besril karrōza ḥuwwōra ʕa ḳsatō.
012. isleḳ lahhīyin ʕammōxlin.
013. sōleḳ šaʕba mn-ōxa mražiʕiṭṭ ṭarša. waḳčil isleḳ šaʕba, ščḥunne minžat hanna ḥakya ti ʕammaḥkēle p-šuppōpča.
014. išmeʕ, isleḳ l-elʕel, aḳa ražiʕuṭṭ ṭarša w ṯōlun.
