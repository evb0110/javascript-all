001. ʕa yumōʕəl harūn ər-rašīd wōb abu nawwās natīma tīḏe, w harūn ər-rašīd ču ḥayle.
002. iḳʕ p-čaxča, batte yšayšar, ōṯ ḳannīnča ḳūre, aḳa šayšar m-misti hōḳ ḳannīnča.
003. iʕber bōṯar ḳalles abu nawwās leʕle, amelle: «hōḳ ḳannīnča mō uppa?»
004. amelle: «uppa bīra. šḳōl išča!»
005. abu nawwās išči, fčihəmna mō aybe.
006. išči w ḥassel w zalle abu nawwās.
007. malka harūn ər-rašīd wōb mišw ʕaṭūsa, wōb mičnaššaḳ m-manəxrōye ʕaṭūsa.
008. zalle abu nawwās ʕa mḏīnča, tawwar ʕa ʕolpṯa maʕžbōl malka w mʕappēla ʕaṭūsa.
009. w hū marreḳ əp-šūḳa, miščaḥ ḳaḏ̣īṯəl waxma.
010. baḳḳrīčne haččī?
011. waxma taḳḳe w naʕʕme w šūne ʕa ffōyəl ʕolpṯa w zalle l-ʕa harūn ər-rašīd.
012. amelle: «čfaḏ̣ḏ̣āl hōʕ ʕolpṯa!»
013. iḳḏum miy yapplēle, kašfa xann ḳalles w išḳal hū — abu nawwās — w čnaššaḳ m-manəxrōye w masḥe xann w applēl harūn ər-rašīd.
014. harūn ər-rašīd ṯōle, iġraf ġarfṯa w šūne m-manəxrōye.
015. amelle: «minallax hanna ʕaṭūsa? anik maʕəmle hanna?»
016. amelle: «maʕəmle hanna bə-ḳfōyəl maʕəmlil bīra.»
