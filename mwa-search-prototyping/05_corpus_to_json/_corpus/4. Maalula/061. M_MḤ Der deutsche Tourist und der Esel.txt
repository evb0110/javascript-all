001. ōyṯ aḥḥaḏ sōyḥa almōnay, batte yzelle ʕa ḳuṭayfe.
002. čūṯ mwaṣalyōṯa, čūṯ otombilō, ḳōyem iččfeḳ hū w aḥḥaḏ fallōḥa misčaʔžar menne ḥmōra.
003. raxeblə ḥmōra hanna sōyḥa w zelle ʕemme mōrlə ḥmōra.
004. waḳča ṭaḳsa ṣayfay, ṣayfōyṯa, šawba iḳw.
005. ḳaṭṭʕim masōfča, ḏokkṯa mšammyilla ʕwaynōt, ellel — hanna sōyḥa ʕemme santwīšča, ixfen — batte yuxlenna.
006. nōḥeč m-ʕa ḥmōra w ḳaʕēle f-fayylə ḥmōra, liʔannu tunya šawba.
007. amelle mōrlə ḥmōra: «ḳō tarba ḳōm! ana nʔažərlēx ḥmōra, ču nʔažərlēx fayye». 
008. «wrāx mō ʕačmaḥək hačči? ʕaža ižōrlə ḥmōra balḥōḏe w fayya balḥōḏe?»
009. amelle: «ē!»
010. čʕōlaž b-baʕḏ̣innun, ṯōle aḥḥaḏ: «wrāx mōlxun ʕačmičʕalīžin?»
011. amelle: «ana nʔažərlēle ḥmōra nʔažərlēle fayya?»
012. amelle: «lāāā! čūx taʕwṯa čiḳʕēx f-fayylə ḥmōra. ġabrōna ažərlēx ḥmōra, ču ažərlēx fayye. čsowā hačč w hū!»
013. čʕōlaž ʕemmil baʕḏ̣innun, ṯōle ḥrēna, ṯōle ḥrēna, iṯḳen mett ʕemmis sōyḥa, mett ʕemmil mōrlə ḥmōra.
014. iməṭ mawṣulayhun ḳʕōlun ḳaṭlill baʕḏ̣innun hann fallaḥō.
015. hū, sōyḥa, taššrannun ʕamḳaṭlill baʕḏ̣innun, rixplə ḥmōra w zalle.
