001. ōṯ zaləmṯa ifḳer w batte yzelle ʕa ḥarba.
002. yōməl isleḳ ʕa bōle yzelle ʕa ḥarba, emme w ōbu iṯḳen xčūrin, zalle arəhnann. arəhnil ōbu w_ayṯi ktīša, ḥṣōna yaʕni, w arəhnil emme w ayṯnil batəlṯil ḥarba w zalle.
003. hū w_allex p-tarba, ixfen, willa iḥəm xarōfča mīṯa, aḳam naxsa.
004. čaləḥlēla ġawwa willa ščiḥnil ebra ḳayya ṭabb, w hī ʕamxallfa mīṯaṯ.
005. axell_ebra w isḳel ōz.
006. ḏukkil ōz infaḏ ʕa blōta, iṯḳen hann ommṯa xullun ʕamma mḥazzrin ḥuzzayryōṯa.
007. amellun: «bann nḥazzrennxun hōḥ ḥuzzayrīṯa.»
008. amrulle: «čfaḏ̣ḏ̣āl!»
009. amellun: «rixpiṯ ʕal_eppay w xassiččil emmay, w xifniṯ axliṯ besra ti ṭabb m-leppe ti imeṯ. iščiṯ mōya lā mn-arʕa w lā mnə-šmō w ṭaʕniččil rūḥ b-īḏ. mannu ti yōḏaʕ yfukkell lōḥ ḥuzzayrīṯa?»
010. lōmar ybaḳḳrun, amrulle: «mō hī?»
011. amellun: «besra ti ṭabb m-ti imeṯ, xarōfa ḏukkil ʕamxallfōle emme miṯaṯ, čaləḥlilla ġawwa w axliččil xarōfa.
012. ḏukkil iṣhiṯ iščiṯ m-ḏaʕəṯlə ḥṣōna, w hanna ḥṣōna nōb nšawwīle rahna.
013. nirhīll_eppay w nišḳīll əḥṣōna, w emmay nirhīnla nišḳīll batəlṯil ḥarba.
014. w nīzel ʕa ḥarba niṭʕīll rūḥ b-īḏ ʕa kaff.»
015. hōḏ hī.
