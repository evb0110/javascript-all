001. law ṯiḳniṯ ġelta w ġirmō, // w ḏiḳni ṯiḳnaṯ šayyība, nmōḏ̣el nimtaḥkal ḳurmō, // m-rayšiš šenna b-ʕēṣ-ṣlība.
002. l-ōš nfakkar ḏukkin nōb, // nimkaškeš lə-mʕawfarča, // w ənmall əšbōbaḥ: «sōb // ḏlūḳa m-payṯa w kušbarča!»
003. ḳōrma ti nšalfille wōb // b-ʕazma mōṭ l-ḳanṭarča, // w ʕēḏa ti nmišwille ṭōb, // blōta m-žanne ḳarrība. 
004. awʕax čīmar: batt w batt // mn-ōt tunya, tunya mīṯa. // barnōša ʕa ḥōle mʕatt // mn-īḏe isḳaṭ bə-ḥṭīṯa.
005. ṯōle ti ʕa ṣlība hatt, // ḥmannaḥ battaḥ mušḳīṯa, // mšannaḥ b-eḏme w yimkin xett // nḥamyille_n ūḥ nṣība.
006. šwulle ṣlība mnə-xšūra, // mḥunne w_ašḳunne ḥalla, // w ti ščiḥne ʕalleḳ nūra, // ta čittaʕ tunya xulla,
007. hawžīra m-ṭūra l-ṭūra, // w ʕasra ṯleʕsar kuḥkulla. // ṣalliṯ ʕa mšīḥa ḳūra, // ṣlōṯa b-inžīla xṯība.
008. mnə-člōḥən nohra šappō // ḳatrunn naḥḥīṯa ḳtōra, // hanna ʕammasseḳ xuppō, // w hanna iṭʕen muḳtōra.
009. ḥamra w ḥuwwōra b-ʕuppō, // w hōxa ḥawra w tartōra, // w zuʕṭō iḳḏum m-rappō, // mʕammrin naḥḥīṯa ḥrība.
010. awʕax čišluf xann w xann, // affa meḥya ʕamtaḳḳa, // nōḥeč ʕammabrem w əmʕann, w ḥesse ex ḥessir reḳḳa.
011. w nōfeḳ aḥla tōḳḳa m-ṯann, // w čūṯ mōn yišwēle zeḳḳa, // ḳōrma ti inḥeč ʕa ġann, // miḥna ḥūṭa w maḥzaḳḳa.
012. amrulli ti awrab minn: «la čazʕel yā žaržūra, // hanna ʕorfil ʕēṣ-ṣlība.»
