001. ōṯ ḳašīša, nōṣaḥ xann, šammen ḳalles, ōz yḥallilell bōl.
002. hū w ōz ʕa maxəbra, ḥamyōle eḥḏa šunīṯa.
003. maʕzmōle: «čfaḏ̣ḏ̣āl yā ḳašīša, našḳennax ḳahwe, čfaḏ̣ḏ̣āl!»
004. «e», atar šawwīl bōl p-ḳannīnča.
005. hū w ʕapper, mišwēle roḥəṯ ṯarʕa.
006. atar mōrčil payṯa ʕamšōṭfa, ḳōyma talḳōl ḳannīnča.
007. mō mišwa? zlōla hī, w əmʕapplōle m-bōl m-tīḏa.
008. ḏukkiz zalle ʕa maxəbra w ḥallilunne mamrille ḥkimō: «čiṭʕen hačč, yā ḳašīša!»
009. lōmar yṣatteḳ, šaḳle ʕa iṯər ṯlōṯa maxəbri, mamrille: «čiṭʕen w b-yarḥa či ṯlōṯa.»
010. azʕel hanna ḳašīša w zalle iṯḳen ḳaʕēle b-ḏayra.
011. bōṯar ṭešʕa yarəḥ, ḏukkil iṯḳen waḳčil ṭešʕa yarəḥ, zelle ʕa barrīya.
012. mičʕallaḳ p-sažərṯa w iṯḳen hazezəl baʕḏ̣e mēzya w mēṯya, mēzya w  mēṯya.
013. atar elʕel menne ōṯ ʕoššil ʕaḳunō.
014. ʕemmil ʕamhazezəs sažərṯa, ḳōyem ṣōḳeṭ ʕaḳōna erraʕ menne.
015. mʕayn xann l-erraʕ, ḥamēle ʕaḳōna.
016. amelle: «xett čōṯ ḳašīša?»
