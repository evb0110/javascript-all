001. wōṯ l-aḥḥaḏ ġabrōna eččṯa, čuṯ šunīṯa aḥla menna b-ʕōlma.
002. wōb mapṣuṭ bā ḳatt tunya, bess wōṯ sōḥra makkar, iġčar menne w aḥəste, w tappar ḥīlča yuspenna, l-eččṯil lanna ġabrōna lēle.
003. čūle illa saḥril nefše w ṯḳelle šekla ču mixčlaf m-ʕa šekəl lanna ġabrōna mett, w zalle hanna sōḥra ʕa payṯil ġabrōna w amelle: «nfōḳ mn-ōxa, hōš šunīṯa hī ičəṯ!»
004. hanna ġabrōna waḳčil išmeʕ mō aḥək sōḥra, aġḏ̣eb w ihžam aʕle, batte yšaḳḳfenne šaḳfōṯa šaḳfōṯa.
005. waḳčil išmeʕ ōbəl eččṯe ḳuttōra infeḳ mnə-wḏ̣ōṯe w iṭʕan b-īḏe sikkīna batte ytōfaʕ bā m-ʕa ṣehre.
006. lakin čḥayyar ḥīrča ḳawya waḳčil ḥimnil baʕḏ̣e ču ʕammaḳtar ymayyez baynṯl əṯrinn, lōfaš ḏiʕnil ṣehre m-ʕa sōḥra.
007. lakin mṣīpčil šunīṯa ti ḥalya wayba awrab, ʕaya ḥrīṯa lōfaš maḳətra čiḏeʕ mn-ann iṯər ġabrūn anu minnayhun beʕla.
008. čūla ġēr čiḳʕēla w čintub ʕa ḥaẓẓa w čibəx, w beʕla w sōḥra isḳel ʕamṣarīʕin ʕemmil baʕḏ̣innun w lōfaš aḳtar yinəčṣar aḥḥaḏ minnayhun ʕa ḥrēna.
009. ḥōxa waḳḳfull ḳuttōra w miččafḳin yizlullun l-ġappil ḳōḏ̣ya yḥullell muškelṯa.
010. hanna ḳōḏ̣ya išmeʕ mō aḥək w čḥayyar baḥar w ḳarrar b nefše yanhell lōm muškelṯa ti ṣeʕba ḳall mil batta čkallfenne m-čifkīra.
011. hōxa kʕōle ʕammičʔammall ġabərnō ṯrinn šaʕṯiz zamōna w amellun: «emḥar ʕṣofra bann nḥaḏ̣ḏ̣ar lēlxun santūḳa iḳḳer yṭuʕnenne uxxl_aḥḥaḏ minnayxun ešbaʕ urəḥ ʕa rayšil ʕarḳūba, w ti maḳtar ʕal-anna mett asebəl lōš šunīṯa lēle w ṯōḳna eččṯe.»
012. hanna ḳōḏ̣ya app amra l-ġabərnōye yḥaḏ̣ḏ̣run santūḳa w iṭlab minnayhun yišwun ġawwōṯil santūḳa ġabrōna w ysakkrunne kayyes.
013. ṯēn yōma ʕṣofra waḳčil ṭaʕnis santūḳa beʕliš šunīṯa, ščiḥne iḳḳer baḥar, liʔannu ču yaḏḏeʕ mō ōṯ b-leppe.
014. waḳčil balleš yislaḳ ʕa ʕarḳūba w yinḥuč menne ōḥes p-čaʕba.
015. ōmar b-nefše b-ḥessa išmeʕ: bann ničḥammal xulle mett, ḥáyyalla nḥōfeẓ ʕal_ičəṭ.
016. išmeʕ ġabrōna ti ōb b-leppis santūḳa mō ōmar beʕla w aḥəfẓe kayyes.
017. waḳčiṯ ṯōle tawris sōḥra w ṭaʕnil santūḳa šiməʕne ġabrōna ti ōb əb-leppe w hū ʕammōmar b-nefše: xulla ešbaʕ fušḥan w nōseb ḥormṯa čūṯ aḥla menna b-ʕōlma, eččṯa līl.
018. bess hanna ġabrōna ti wōb b-leppis santūḳa amell ḳōḏ̣ya mō išmeʕ m-ġabərnō ṯrinnun.
019. hanna ḳōḏ̣ya zʕaḳlun w amellun: «ṯrinxun anəžḥičxun bə-ṭʕōnissantūḳa, ḳayyam ḳummayxun faḥṣa ḥrēna.»
020. ayṯ ḳannīnča w amellun: «uxxl_aḥḥaḏ minnayxun yitxul l-leppil lōḳ ḳannīnča ḥetta yuspell lōš šunīṯa eččṯa lēle.»
021. bess hanna tarwīša, beʕla, amelle... hanna tarwīša, beʕla, ḥimnil ḳannīnča zʕōr, amell ḳōḏ̣ya: «ana ču nmaḳtar ʕa lōš šaġəlṯa.»
022. iḏ̣ḥek ḳōḏ̣ya w amell sōḥra: «hačči čmaḳtar?»
023. sōḥra tuġray: «nmaḳtar!»
024. čḥayyar xutt ti waybin kaʕyin waḳčiḥ ḥmuss sōḥra izʕer w iṯḳen... w iṯḳen ḳattlə spaʕṯa b-leppil... iṯḳen ḳattlə spaʕṯa w iḳḥaṣ ʕa leppil ḳannīnča.
025. waḳčil iḥəm ḳōḏ̣ya xann ḳarreb m-ḳannīnča b-nefše w sakkra kayyes w amell... w afčel l-ġappil tarwīša, beʕla, w amerle: «yalla, ʕa bayṯax hačč w eččṯax! anaḥ abʕiḏlaḥəl ẓolma meʕlax, bess hanna sōḥra ti xabīṯay batte yičbaḳḳ ġawwōyṯil lōḳ ḳannīnča ti battaḥ nžuččenna b-baḥra, ḥetta yiḏmux b-yarke l-axerčit tahra.»
