001. ōṯ aḥḥaḏ ušme yḥanne mayyōla — alō yarəḥmenne —, wōb šappa iḥəl baḥar w ášbahay.
002. ṯōle ḏ̣ayfō leʕle, šappō, rfiḳōye, šwēlun mašrūba ʕaraḳ, ʕamšōṯyin.
003. ōṯ aḥḥaḏ, ġaləpṯe šummōr ḳalles, amelle: «hanik xōla ti kayyes w činya mō ʕemmil ʕaraḳ?»
004. azʕel hōṯe baḥar, amelle: «ana nmaṭʕimlēx bisər.
005. wōb iṭʕen xanžra ʕa ġappōne, šaḥeṭəl xanžra, maḥēz zente mett yaffeḳ besra yaṭəʕmenn.
006. wa iz ḳaṭʕil ʕerḳa ti eḏma, ḳaṭʕil ʕirḳōye.
007. aḳam bōṯar ṯarč šōʕ ameṯ ya ḥaram.
008. atar čīmar hōz zaləmṯa — alō yarəḥmenne — mažnun mett?
009. bess mōmrin meʕle: «laʔ, wōb mafhem baḥar.»
010. bess hū m-zaʕle w ʕemmiš šaṯṯ w hōṯe ičbar p-xōṭre, miḥəl ḏrōʕe mett yaffeḳ besra, aḳam ameṯ.
