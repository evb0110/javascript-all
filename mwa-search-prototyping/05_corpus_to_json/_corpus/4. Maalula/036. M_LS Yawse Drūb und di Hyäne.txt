001. ōṯ aḥḥaḏ m-ġappaynaḥ, ušme yawse drūb, ʕaččīḳa.
002. hanna naḥḥeč ʕa mōya bib-lēlya, ōz yašḳell ḥaḳle p-xanunō, w awwalča waḥša baḥar ġappaynaḥ, ḏ̣abʕa, baḥar waḥša.
003. zōyʕin menne ommṯa, hū ižreʕ, ču mahemmle.
004. aḳam hanna, naḥḥeč ʕa mōya, iṭʕen fanōsa b-īḏe  w buntḳōyṯa p-xaffṯe, w muġərfīṯe.
005. naḥḥeč ʕa mōya, infaḏ ḏ-ḏokkṯa xann zabōḳa ġappil bisčanō ti  mar sarkes.
006. waḥša ṭmīrle, ḏ̣abʕa ṭmīrle b-ōḏ_arʕa, ču ḥammīlle.
007. iʕber b-zaləmṯa, začče, začče l-ōṯe mayla.
008. zlalla buntḳōyṯa b-ḏokkṯa w waʕyōṯər rayše b-ḏokkṯa, fanōse zalle b-ḏokkṯa.
009. hann ižreʕ, ču mahemmle, ġatre ġtōra ḏ̣abʕa.
010. aḳam hanna amelle: «yā ḳbīra marō, ġatrīčən ġtōra, hōḏ ču ḥšība.»
011. amell ḏ̣abʕa: «hōḏ ču ḥšība hōḏ.»
012. aḳam hanna, lammil fanōse w lammil buntḳōyṯe w l-alkul w ōče žbīḏəl mōya w zalle.
013. kammel m-mušḳīṯəl ḥaḳle, ašḳnil ḥaḳla w isleḳ.
014. lorkaʕ karr ḏ̣abʕa yṯēle leʕle. ḥimne ižreʕ lorkaʕ karr.
015. ġayre bess yiḥəm naẓərṯa zʕōr ḳōṭaʕ leppe.
