001. b-zamōne ōṯ šappa baxʕōnay, bess mamell_ōbu: «ḳō ahhlī!» čūṯ ʕemme ḳiršō yʔahhlenne.
002. ʕamrōḏ ʕa ṯarč ḥmōryan b-barrīya, ḳōyem maṭġēle šēḏa w mišṭaʕ ʕemmlə ḥmōrča. allex šoġle.
003. ṯēn yōma ayba m-marəžṯa, ōṯ žoməlṯil ḥmarō w ḥmaryōṯa m-marəžṯa, ṯēle ḥmōra, mōneṭ ʕa ḥmōrča, ṭōʕna.
004. hanna, awwal yarḥa, ṯēn yarḥa, irəb ġawwa.
005. mō mxammen? mxammen menne!
006. ḳʕōle mallex roḥla, mōmar: «yā alō taxīlax čayṯ ḥmōrč ya ʕīla ya ʕīlča!»
007. amrille ommṯa: «wrāx ṭayyeb, ḥmōrča mō mayṯya? yā ʕīla ya ʕīlča!»
008. amellun: «ču barnaš yaḏḏeʕ mō ōṯ erraʕ m-ḏenpa.»
