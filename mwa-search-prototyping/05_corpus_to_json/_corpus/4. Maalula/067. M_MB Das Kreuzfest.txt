001. ġelta w ġirmō law ṯiḳniṯ, // w əb-ʕaynōy lorkaʕ iḥmiṯ, // ʕal-ōḥ ḥayōṯa la šaʕʕliṯ, // ʕayyḏiččil ʕēḏlə ṣlība.
002. uxmil īle ʕomra mwall, // affa ṣlībaḥ ʕa šenna yiʕall. // awʕax čṯēx l-ōxa w čmall: // «ʕamzaʕḳillax šayyība.»
003. sažərṯa mamrōl ḥōṯa: // «imōḏ ġapp əḥḏawōṯa, // minni aspull ḳurmyōṯa, // w hašši ḥačča činṣība.»
004. ʕa rayšiš šenna silḳinnaḥ, w əp-xull ḥessa zaʕḳinnaḥ // ḥetta ommṯa čšumʕennaḥ: // «rafəʕlaḥl ṣlība.»
005. ʕa šenna šaʕʕlinnaḥ nūra, // w əṣlība waḳḳef ḳūra. // ṯallxun farrġun ʕa ḳōrma, // ex ʕamtarkal ʕa ʕarḳūba!
006. l-mawṯa la ḥaspill ḥišpōna, // w lā aḥḥčičče p-ḳappōna, // psōna mennaḥ ġabrōna, // exət šappa w šayyība.
007. b-ann tarba allxinnaḥ, // w meʕle lorkaʕ ʕawitinnaḥ. // p-ḥaṣṣiš šenna šaʕʕlinnaḥ, // w ʕa šenna irčfaʕ ṣlība.
008. ešnaḥ əḥšība b-yōma, // exət ṭaʕna w batta ḳyōma, // w či ču maḥḏ̣arəl lanna yōma, // ešne xulla ču ḥšība.
009. w ommṯa bōṯar ṣlōṯa // ṯōlun m-xull naḥḥiyōṯa. // allex w rafʕurr rayōṯa, // w izʕaḳ: «irčfaʕ ṣlība.»
010. mahma ṯōḳen ʕlaynaḥ, // ču nimġayyrill mabətyaynaḥ. // ṣlībaḥ hū či aḥmannaḥ, // w ḥarfōye ʕa šenna xṯība.
