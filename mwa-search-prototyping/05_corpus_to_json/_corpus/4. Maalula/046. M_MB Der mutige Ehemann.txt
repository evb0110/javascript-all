001. ōṯ aḥḥaḏ mišwēl ḥōle abadāy ḳommil_eččṯe w ʕala ṭūl iḳw w hatetla w ḳatetla.
002. yoma m-yumō šakla ʕa šiḳya, yallex hū w hī.
003. ṯōle aḥḥaḏ leʕle, ʕemme farta, amelle: «rfōʕ ḏwōṯax!»
004. rafəʕlə ḏwōṯax.
005. amelle: «bann nirxab ʕal_eččṯax, w ʕa šarṭa, battax čluḳəṭlīi biʕōy w la čaffenn ytuḳḳan b-arʕa!»
006. azaʕ hanna ġabrōna, amelle: «iza ataḳ b-arʕa nḳaṭellax!»
007. hū w irxeb ʕal_eččṯe w ḥassel, zalle ʕa payṯa.
008. amrōle: «ʕaža xann?» w činya mō, «anik ḳūṯax?»
009. amella: «ṣmūč, affiččil biʕōye ytuḳḳan b-arʕa w la aḥək mett. la karr yišw ʕimm mett.»
