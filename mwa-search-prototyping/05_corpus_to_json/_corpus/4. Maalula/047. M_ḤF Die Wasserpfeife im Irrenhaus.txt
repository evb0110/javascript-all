001. wōṯ aḥḥaḏ mažnun m-mustašfa ti mažnunō.
002. hanna mažnūna iṯḳen miščġel kayyes, w mō mil mamerle ḥkīma mnaffeḏ, mō mil mšaʕʕelle mžaweble.
003. waḳčil ḥimne ḥkīma xann, amelle: «xalaṣ, hačči ṯiḳnič kayyes, šoppṯa ḥrīṯa bann naffennax čzellax ʕa tiḏōx, lōfaš uppax mett.»
004. waḳčil ṯiḳnaṯ mčaḏ̣yaṯ hōš šōppṯa, zalle hanna ḥkīma l-ʕal-anna mažnūna ḥetta yaffḳenne yḳallʕenne l-ʕa tiḏōye, willa ščiḥne šaww ṣaḥna ʕa rayše w ʕappīl lanna ṣaḥna žamra.
005. amelle ḥkīma: «mō čšaww xann?»
006. amelle: «hōḏ argīlča!»
007. ḳōyem maffeḳəl zabərṯe w mamell ḥkīma: «šḳollāx maṣṣṯa!»
