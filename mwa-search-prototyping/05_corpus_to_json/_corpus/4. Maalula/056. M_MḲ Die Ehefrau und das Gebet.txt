001. xaṭərṯa ōṯ aḥḥaḏ baxʕōnay, ʕamṣall. amell_eččṯe: «ʕaya hašš ču čimṣallya xwōṯ?»
002. amrōle: «ana ču nimbaḳḳra.»
003. amella: «exmil nmaḥək ana, čmaḥəkya hašš!»
004. wayba eččṯe ʕammōfya ʕa ṯannūrča w frisōl leḥma ʕa ġappōna.
005. aḳa hū aḳīməṣ ṣlōṯa, iʕber xalpa m-ṯarʕa w ḳʕōle ōxel m-leḥma.
006. amella: «liʕlīš xalpa!»
007. amrōle: «liʕlēx xalpa!»
008. amella: «wrēš, axəl leḥma!»
009. amrōle: «wrāx, axəl leḥma!»
010. amella: «yfuḏ̣ḥell ḥarīšiš, čūb xann anaḥ ʕanimṣallyin, ʕanamilliš: rūt xalpa!»
011. ē, ḳʕōlun mḳattrin b-baʕḏ̣inn, baʕdēn baṭṭliṣ ṣlōṯa w aḳa leʕla.
012. amella: «amərlaḥliš anaḥ, xalpa iʕber ʕa leḥma yuxlenna, čūb amərlaḥliš ṣlōṯa xann ṯōḳna.»
013. amrōle: «la amrīšəl, exmič čōmar hačč nīmar ana?»
