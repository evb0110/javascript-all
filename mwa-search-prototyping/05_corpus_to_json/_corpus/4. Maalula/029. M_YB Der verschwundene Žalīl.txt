001. wōb žalīl išher p-payṯa, hū w ḥōne w emme.
002. baʕdēn aḳa žalīl, infeḳ l-elbar.
003. wōb ʕamnōḥeč ṯelka w rayya.
004. bōṯar čiḳrīban felkiš šaʕṯa aḳa ḥōne ščafəḳte.
005. ʕayn aʕle, la ščiḥne, liʔannu žalīl iʕber iḏmex bə-wḏōyṯa w lā ḥakannun.
006. hinnun la ḥmunne w hū la ḥakann, bōṯar...
007. ē, infeḳ baʕdēn ḥōne, iṯḳen mtawwar aʕle, ōmar: «lakōn žalīl xīlle ḏ̣abʕa.»
008. aḳa infeḳ l-elbar w_iṯḳen zōʕeḳ bə-blōta, ṣawwat w infeḳ ʕa ʕarḳubō.
009. hanna ti ʕemme buntḳōyṯa w hanna ti ʕemme farta iṯken mtawwrin aʕle — la ščḥunne.
010. rōžaʕ ʕa blōta, rōžaʕ ʕa payṯa, tawwar aʕle willa ščḥunne iḏmex əb-čaxča.
011. w ṯiknaṯ... ē ṯiḳnaṯ bə-blōta maṯla: ḏ̣abʕil žalīl.
