001. ōṯ aḥḥaḏ ipxel, amell bnōye: «ayṯullī besra!»
002. zallun bnōye ayṯulle besra, amellun: «baššlunnē!»
003. aspull besra, baššlunne w ayṯillull_abūhun.
004. axle xulle, la čbaḳḳ b-īḏe ġēr ġerma.
005. amellun: «hanna ġerma ču nmappēle barnaš minnayxun, ġēr ymall aḥsan ṭrīḳča l-xōle.»
006. aḥref ebre rappa, amelle: «ana nḥamešle w nmaṣeṣle, ču nmaff bē mett.»
007. amelle: «čūb hačč mōrəl ġerma!»
008. ṯōle ebre ti ṯēn, amelle: «ana nṭōmar w nmaṣeṣəl lanna ġerma w nlaḥesle mett la yiḥminn barnaš.»
009. amelle ōbu: «xett hačč ḥrēna čū čōb mōrəl lanna ġerma!»
010. aḥref ebre zʕōra, amelle: «ana nḥamešle w nmaṣeṣle w ntaḳeḳle w nsafefle.»
011. amelle: «hačč mōrəl ġerma, w ġerma lēx, alō yazitennax m-maʕrefṯa!»
