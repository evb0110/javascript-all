001. orḥa minnayy žčamʕinnaḥ, aybin b-bisčanō ṯlōṯa arpʕa, w aḥḥaḏ ḥesse iḥəl, ušme... imōḏ iṯḳen ḳašīša ušme mṭānyus, awwalča billa ḳašīša.
002. ayṯiččun w ṯill l-ōxa, šulaḥəl ʕaraḳ.
003. ukkil miṯ ṯēle aḥḥaḏ liʕəl namelle: «zēx hačč ayṯā ḳannīnča!»
004. ṯēle ḥrēna namelle: «zēx hačč ayṯā ḳawarma m-payṯxun!»
005. ṯēle ḥrēna namelle: «hačč zēx ayṯā bizrō ḳuḏ̣ōme!»
006. ukkil mit tōxel aḥḥaḏ nimḳallaʕle yayṯ ġarḏ̣a.
007. ačimminnaḥ nmasəkrin mnə-ʕṣofra l-šaʕṯa ṯarčʕasər b-lēlya, w hann šappō žmīʕin.
008. ḳaminnaḥ l-ʕal-ōṯe namrille: «ʕanneḥī!»
009. mišw w la budd, «wrāx zaləmṯa ʕanneḥī!», w la budd.
010. iməčḏ̣i xull lēlya w lā ʕannēḥ ʕunnīṯa.
011. baʕdēn, ṯarčʕasər b-lēlya amrillun: «yā čimkaffyill lann eṯlaṯ ḳannīnyan ʕaraḳ, yā bann nʕazzrennxun, ya čnōḥčin čmašḳyill ḥaḳla ʕimm.»
012. aḳa inəčxab ynuḥčun yašḳull ḥaḳla ʕimm b-lēlya p-xanunō.
013. ṭaʕəllaḥəl ḥalaynaḥ w niḥčinnaḥ.
014. žabəḏlaḥəl lann mōya w niḥčinnaḥ, ašəḳlaḥəl ḥaḳla w ražiʕinnaḥ l-ōxa.
015. battayy yūxlun, čūṯ ġayr leḥmis sʕarō, čappričče w šwillun zōma.
016. axlunne ʕṣofra w ukkil mōn zalle ʕa payṯe.
