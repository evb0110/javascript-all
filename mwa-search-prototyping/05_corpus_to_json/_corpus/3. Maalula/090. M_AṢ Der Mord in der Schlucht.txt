001. m-mett ešbaʕ ṯmōn išən ṯōle taksi, uppe ġabrōna w eččṯe, w iṯər ṯlōṯa ibər ʕemme.
002. isleḳ, awḳef ḳommil berəkṯa, p-sōḥṯil berəkṯa.
003. awḳfull mákana p-sōḥṯil berəkṯa w isleḳ ʕa ḏaḥaḳōnəl manḥa, w alaf xann ḥetta infaḏ lə-mʕarrō, mʕarrō p-ḥaṣṣil ḏaḥaḳōnəl maʕrba, w ṭaʕnull ḥalayhun w rōžaʕ.
004. rōžaʕ hann ġmōʕča, irxeb m-mákana w zallun billa ḥormṯa.
005. ġabrōna w bnōye b-ōm mákana w zallun.
006. bōṯar arpʕa yūm willa ōṯ raḥəlṯa, raḥəlṯa m-yabruḏ.
007. hōḏ raḥəlṯa — bnōyəl matrasṯa — infaḏ ʕal-ann mʕarrō ʕamfarrġin, willa infaḏ l-ōm mʕarrṯa iščaḥ ḥormṯa mīṯa.
008. app xebra lə-mʕallmanayhun hann bisinō, azaʕ, app xebra lə-mʕallmanayhun.
009. mʕallmanayhun inḥeč app xebra l-maġəfra.
010. maġəfra isleḳ, willa iščaḥ ḥormṯa mxarrḥa xurrōḥa w baʕdēn nxīsa.
011. mšaʕʕlin. b-axerča infeḳ hanna zaləmṯa m-ḳuṭayfe, hanna ġabrōna infeḳ m-ḳuṭayfe.
012. mayṯēl eččṯe ʕal-ōm mʕarrṯa w ṯēle l-ōxa naxesla, w ḥetta yaxfell žorma, mxarəḥlēla waʕyōṯa.
013. laḳḳṭunne baʕdēn w aspunne aʕtmunne.
014. šanḳunne m-marəžṯa.
