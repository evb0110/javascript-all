001. xaṭərṯa žčamʕinnaḥ arpʕa ḥamša ḥōḏ p-tikkōna w ḳʕōlun ʕammōxlin mōz.
002. waḳčil axal mōz w ḥassel, žammʕull ḳilfō infeḳ xašīṯa.
003. ōmar: «mō baḥ nišw bōn?»
004. amərlaḥlun: «ṯallxōn nʕappenn p-ḳorʕa w nšattrenn htīṯa l-ġappil ḥaẓẓūra, bima innu čʔahhel ḥačč hōš.»
005. šulaḥlun b-anna ḳorʕa w račəblaḥlun w lazəḳlaḥle kayyes w xaṯpinnaḥ aʕle.
006. w zalle aḥḥaḏ minnayy, ṭaʕəl lanna ḳorʕa roḥəl ḥaṣṣe w awḳef ḳommit tukkōnča ti ḥaẓẓūra w mišwēl lanna ḳorʕa p-ḥaṣṣil barrād ti ḳazōz.
007. bōṯar ḳalles nōfeḳ ḥaẓẓūra l-elbar, willa ḥamēl lanna ḳorʕa — ōb ʕal-anna barrād.
008. ḳarēle willa ḥamēl ešme ixṯeb aʕle.
009. ōmar: «walla hī yimken ḥimyōnaḥ sčafḳītlaḥ p-ḳass ḳaṭōyef ʕa ʕēḏ barbōra.»
010. maḳeməl lanna ḳorʕa w mišwēle elġul.
011. bōṯar šaʕṯa ṯēle ḥōne, mamelle: «assēḳ assēḳ hanna ḳorʕa ʕa payṯa!»
012. walla ḥōne ṭaʕəl lanna ḳorʕa w zalle.
013. la inṭar yimṭil payṯa, batte yiḥəm mō uppe, batte yīxul.
014. čalaḥəl lanna ḳorʕa willa ḥamēle ḳilfōyəl mōz.
015. mrōžaʕ l-ġappil ḥaẓẓūra mamelle: «hōḏ ḳaṭōyef ti ḥimyōnaḥ, əšḳōl!»
016. ḥaẓẓūra kamešəl lanna ḳorʕa, šalefle w ḳaʕēle msabseb ʕlaynaḥ, ʕa ti šwunne.
