001. orḥa bann ninṣub xarma, šaḳliččis sarkes ḥalabō ʕimm w lə-yḥanne ṭabīb.
002. ana ʕanimbayyeš, ʕanmōḥ m-marra w sarkes ḥalabō p-ḳazəmṯa w yḥanne ṭabīb m-muġərfīṯa.
003. ḳōmiṯ ana amriss sarkes ḥalabō: «wrāx hanna ḥesse iḥəl.»
004. ōmar: «mō hanna ḥakya?»
005. amrille: «ḥesse iḥəl baḥar.»
006. ṯōle affne b-anna bīša w rafʕil lōḳ ḳazəmṯa, amelle: «yā čimʕann ʕa yā rabb il-ḳuwāt, ya bann nimḥennax b-ōḳ ḳazəmṯa ʕa rayšax, namiṯennax.»
007. hōṯe m-zawʕe išhaḳ w iġreḳ ʕaynōye.
008. ana bann nmalle: «wrāx la čīzuʕ, la čīzuʕ! ču maḥēx.» m-kiṯər mil ʕanḏ̣ōḥek la aḳətriṯ.
009. arəhṭiṯ w tappiṯ aʕle. aḳam, amrille: «wrāx ʕannelē!»
010. ōmar: «ē, nimʕann, nimʕann.»
011. aḳam iṯḳen mʕann ʕa yā rabb il-ḳuwāt, iṯḳen mʕann ʕatāba.
012. ḳazəmṯa hōṯe rfīʕla w baḥlīḳəl ʕaynōye.
013. xull lanna imōma iṯḳen mʕannēḥ m-zawʕe.
