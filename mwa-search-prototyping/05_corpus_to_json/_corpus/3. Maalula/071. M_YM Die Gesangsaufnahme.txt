001. ʕa zamōn abūna filīb — wōb b-ḏayra elʕel — ōmar: «mōn mbaḳḳar yʕann p-siryōn?»
002. ōṯ aḥḥaḏ ušme naḳōla ḥilwe w aḥḥaḏ ušme yaws žaržūra, yaws xalel.
003. batte aḥḥaḏ ážnabay batte iṯər ḥōḏ yʕannun p-siryōn.
004. aḳam hann iṯər šapp ʕa ṯēn mḥalla w šwull msažžalča.
005. hanna mamell lanna: «hačč!» w hanna mamell lanna: «hačč!»
006. «lina čōza, lina čōza, uppa nšōḳa w frōxa» w «lina čōza w lina čōza, battaḥ nizbun kōza.»
007. atar hinn ʕamsawəlfin elġul w abūna filīb w anaḥ ʕanḏ̣ōḥkin.
008. hanna mamell lanna: «wrax ču čimbaḳḳar xann, amār kayyes!»
009. ḥrēna ṯēle mamelle: «laʔ, hačč bax čīmar aḥsan m-xann!»
010. baʕdēn ṯēle amelle ḥrēna, amelle: «ana bann naḥək.»
011. amelle: «aḥkā hačč!»
012. amelle: «ḳōm, bax nzellaḥ ʕa xarmō w nʕanni w nišḳul eḥḏa yīb ṣawṭa iḥəl w nʕannēḥ w nišw sērān b-ġannil manḥa.»
013. ōṯ ḳahwe b-ġannil manḥa.
014. atar hinn maḥəkyin w anaḥ ʕanḏ̣ōḥkin elbar.
015. ṯōle ḥassel, činya mō xett iṯḳen — ʕōtet, ē «ṯāš l-ōxa w ṯāš nmalliš, uppa nšōḳa w frōxa» w «ṯāš nmalliš, lina čōza, lina čōza, ana bann nizbun kōza.»
016. hanna p-siryōn xulle ha!
017. ē, ḥassel, infeḳ l-elbar aʕitlēḥ b-ōḏ musažžalča w šḳōllaḥ ḏ̣eḥka atar.
018. hann ti iṯḳen ʕimm. ḥkōyṯa mō ġayra činya.
