001. xaṭərṯa minnayhun, b-ʕēḏ mar sarkes, nōfḳa šaʕṯa eṭšaʕ ʕrōba, nḳaʕyin xann, willa ṯōle iṯri ḥōḏ sakrōnin.
002. bess ḥmiččun ana — sarkōnin —, ḳōmiṯ sakkriṯ w šamṭiṯ minnayy.
003. imreḳ l-ġappil sallum, wōb mišw falāfil ḳummaynaḥ.
004. iʕber l-elġul willa iščaḥ ṣaḥna uppe biʕō šlīḳan.
005. aḥḥaḏ, činya mō taxx b-arʕa ʕammišw, ḳōyem ṯēle ḥrēna, kōmeš bēʕṯa w safeḳla ʕa rayše.
006. mawḳef ḥrēna maḥēl əḥrēna bēʕṯa ḥrīṯa ʕa rayše.
007. ibəčlaš hanna maḥēl lanna w hanna maḥēl lanna ḥetta ḥassel biʕō w ʕappull tikkōna xulla biʕō.
008. b-axerča iṯḳen lammill lann biʕō w farxillun, w hanna msallčlēl lanna ʕa rayše w hanna b-waʕyōṯe w xann.
009. waḳčil ḥassel, ʕayn willa iščaḥ ṣaḥna uppe biʕō nayya, ḳayyōman bila šlōḳa.
010. xett aḳimull lann biʕō w ibəčlaš slōxa ʕa baʕḏ̣inn.
011. atar aḥḥaḏ wōb xass kuzluk, ṯalla bēʕṯa ʕa ṣallūʕe, inḥeč xann, erraʕ m-kuzluk w p-ḥaṣṣil kuzluk, w arheṭ roḥəl lōṯe yimḥenne.
012. bōṯar ḳalles ṯōle yaḳimell kuzluk, lorkaʕ inḳam ʕemme, lazzaḳ ex ġiri, lorkaʕ inḳam.
013. ḥetta ḥassel biʕō. waḳčil ḥassel biʕō laḥḳull baʕḏ̣inn p-xifō w baʕdēn zallun uxxul mōn ʕa payṯe.
