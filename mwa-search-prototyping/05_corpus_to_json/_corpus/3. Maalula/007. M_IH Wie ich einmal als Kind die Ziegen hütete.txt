001. wnōb ṭefla izʕur, yaʕni mett ṯarčʕasər išən ʕumər, nṣarreḥ b-ʕizzō.
002. nafḏiṯ l-ṭarfil xarmōyəl maʕlūla, iṯḳen ṯelka w əhwō.
003. ē, w lina bann nzilli? lorkaʕ aḳtriṯ nrōžeʕ ʕa blōta, ḳōmiṯ niḥčiṯ ʕa ḥrīpča.
004. zarpiččil ʕizzō bə-ḥrīpča w ṯill ʕa blōta, nafḏiṯ billa ʕizzō.
005. ṯill l-ōxa, šaʕʕliṯ ʕal_eppay, ōmar: «ē, ōbux ōb ġappil nažīb mlōḥa.»
006. zlalla emmay zaʕḳalle m-ġappil nažīb mlōḥa — wōb sakran.
007. ṯōle infeḳ xolḳe aʕəl, ōmar: «ʕaya taššrīčəl ʕizzō w ṯīčlax? hōš bax čīḳu zzēx liʕlayn.»
008. b-yumōyəl xanunō ṯelka ṭūl mečra b-arʕa šattir b-anna lēlya mn-ōxa lə-ḥrīpča w ana ṭefla ʕumər ṯarčʕasər išən.
009. nafḏiṯ l-ellel, niḥčiṯ ʕa mʕarrṯa, lā ōṯ ʕimm nohra w lā ōṯ ʕimm mett.
010. bōṯar ḳalles willa ahaš xalpō.
011. nifḳiṯ willa ḏ̣abʕa waḳḳef ḳommiṯ ṯarəʕlə mʕarrṯa.
012. lorkaʕ karriṯ ninfuḳ leʕle.
