001. b-yarḥil iyyar ōṯ... mšammyille yarḥil marč marya.
002. zlillun uxxul yōma bōṯar alūla mṣallyin, šappōṯa w ḥarīma w bess, w ḳašīša.
003. uxxul yōma ʕrōba mišwin ṣlōṯa.
004. axerčil yarḥa, bess yaḳreb yḥassel, mšammyille zuyyōḥa, yaʕni axerčil yarḥa.
005. yīb žahhīzin warta w žahhīzin xulle mett.
006. mṣallyin w nōfḳin m-ṯarəʕlə klēsya ti mar žuryes mn-ellel ʕa sekkṯa.
007. mabərmin misti bisčanō, w yīb ḳašīša iṭʕen ex ṣlība, w ōṯ aʕle šaḳəflə ḳmōša, uppa ṣūrča l-marč marya, w mallxin xann ʕa bisčanō.
008. mʕawītin ʕōllin ʕa mar žuryes orḥa ḥrīṯa l-elġul, xett mṣallyin.
