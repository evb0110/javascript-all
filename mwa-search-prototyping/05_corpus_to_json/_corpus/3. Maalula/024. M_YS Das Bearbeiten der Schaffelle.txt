001. ana nmiščġel ġiltō, nzabellun m-laḥḥōma.
002. ġelta yīb manẓum w rabb w ʕamre kayyes, w nzabelle p-šubəʕ ṯmēn warḳan.
003. nṯīl nraḥaʕle w nnašarle p-šimša ḥetta yanšef ʕamre.
004. ntaḳeḳəš šappṯa w əl-melḥa w nraššlēle.
005. nmišwēle p-ḳoffṯa w nkamarle ḥamša šečča yūm.
006. baʕdēn nmaffeḳle w nfarešle b-arʕa ḥetta yiščell lōš šappṯa xulla sawa.
007. baʕdēn ntaḳeḳle p-xoṯla, xett šobʕa ṯmōnya yūm.
008. baʕdēn sikkīna mn-ōṯ ti ṭōba, nžōret bē nžōret bē, nḳalešəl besra ti mawžut bē w hōḳ ḳeləfṯa ti barrōyṯa, ḥetta yiffuḳ iṭər.
009. xann, baʕdēn ti batte srōḳa nsareḳle, nimnaḏ̣ḏ̣efle.
010. ōxel šoġla baḥar, w ti ču batte srōḳa ču nsarḳille.
011. hanna šoġəl ġiltō.
