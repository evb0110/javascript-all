001. b-zamanayhun ommṯa ʕayattil furnō, ōṯ urḥō furnō mičʕaṭṭlin, ču maḳtrin m-ṯilkō ḳall mil ṯōḳen ṯalžōṯa, msakkrin tarbō.
002. ču maḳtran ḥarīma ynuḥčan bə-ḥmirō ʕa furnō w la yizlallen yīfan.
003. w ḏluḳō waybin ḳallīlin, batte yzelle ġabrōna ʕa barrīya yḥaṭṭeblen muḥmiyōṯa ʕa furnō.
004. misčaṣəʕbill mēzya ʕa barrīya, liʔannu wōṯ ṯilkō baḥar w rayyō, čūb ext_ann yumō. 
005. uxxl_aḥḥaḏ ġappe ṣōža, layešle ṯumnōyṯa, robʕim mutta, mišwēl lanna ṣōža ʕal-ōṯ ṯeffṯa.
006. w lōyeš w sōleḳ hanna ḥmīra, w rōḳeḳ, w mišw kōrča xann rappa w layeḥəl lanna leḥma aʕla, lanna ḥmīra, w ṭažežle ʕal-anna ṣōža, nōfeḳ leḥma.
007. nmayṯyin ṣaḥnōyət tepsa w ḳaʕyillun hōḏ_ommṯa ōxlin b-anna leḥmiṣ ṣōža.
008. ṯyillun atar mižčamʕin hōḏ_ommṯa ġappil baʕḏ̣inn, žīrča ġappil baʕḏ̣a.
009. ḳaʕyillun ʕal-ann ʕakkarō p-šimša, mičšammsin p-šičwōyṯa.
010. «mō ʕačōfyin ya bē flanō?»
011. «ʕanōfyin ʕa ṣōža.»
012. «ē, ʕāl ʕāl ʕāl, aḳərṭūṯaḥ ġappayxun lakōn imōḏ.»
013. «ē, ahla w sahla, yalla čfaḏ̣ḏ̣lōn!»
014. w ana nizlōl xett l-ġapplə šbabō: «mō ʕačmišwin ya šbabō?»
015. «ē, ʕanōfyin ʕa ṣōža. čfaḏ̣ḏ̣lōn! ahla w sahla!»
016. nizlillaḥ. hanna zelle l-ʕal-anna w hanna zelle l-ʕal-anna.
017. ōfyin ʕa ṣōža w mišwin ṯannuryōṯa p-payṯyōṯa w ōfyin.
018. čūb ext_imōḏ, imōḏ ḥarīma baḥar čannīḥan, awwalča ḥarīma baḥar čaʕbōnan.
019. lōyšan, ōfyan ʕa ṣōža, w sōleḳ nohra w hinnen ḳayyōman šhīran.
020. ʕammōfyan w ʕamlōyšan w ʕamraḳḳʕan w ʕammišwan zwaḏō 1-barrīya w lə-ḥṣaḏō.
021. w ġabərnō xetti mahəlkin akṯar m-ḥarīma.
022. imōḏ xull waḳčaḥ čanneḥ.
023. imōḏ leḥma xōleṣ, zelle aḥḥaḏ f-felkiš šaʕṯa, mayṯ leḥma m-forna ṭaʕəl ḥōle w ṯēle.
