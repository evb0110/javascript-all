001. bōṯar irpiʕ yūm m-ʕēḏa rappa maḥkem ʕēḏəl ʕanṣarča.
002. ʕēḏəl ʕanṣarča awwalča miḥčaflin bē ʕrōba.
003. ʕrōba mayṯyin ḥenna w mḥannyill ṭiflō, w markšin ʕṣofra, mʕallḳin maržuḥyōṯa w ḳaʕyillun w mičmarəžḥin.
004. atar b-awwalča mʕayyḏin b-anna ʕēḏa, mžahhzin xōla w ščū w sōlḳin ʕa ġanna l-elʕel.
005. ōxlin w šōṯyin w mišṭaʕyin kīki šamma.
006. xann misḳillin ḳaʕyin l-əʕrōba. ʕrōba nōḥčin ʕa payṯyōṯun.
007. imōḏ lorkaʕ isleḳ l-elʕel, bess mišwin ḥenna w ṭabʕan xull_ommṯa čūb xullun iṯḳen mḥannyin.
008. ḳesma mḥann w ḳesma ču mḥannyin, w mett mišwin maržūḥča w mett ču mišwin, yaʕni iṯḳen mett baṣīṭay mʕayyḏin bē xann ḳalles zʕōr.
009. w hōl loʕpṯa ti kīki šamma waybin ṭiflō raḥmilla baḥar.
010. mayṯyin xšurīṯa, mišwin xēfa b-anna mistīḏa.
011. arpʕa xīf p-ḥaṣṣil baʕḏ̣inn, mayṯyin xšurīṯa maḳʕyilla p-ḥaṣṣayy ʕa felka čamam w ḳaʕēle aḥḥaḏ mn-ellel w aḥḥaḏ mn-ōxa.
012. aḥḥaḏ sōleḳ, aḥḥaḏ nōḥeč, aw iṯər b-aḥḥaḏ xann, iṯər b-iṯər, ṯlōṯa bə-ṯlōṯa.
013. xann mačimmin mett sōlḳin mett nōḥčin ex ḳappōna.
