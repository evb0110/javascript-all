001. ōṯ matrasṯa p-ṣalḥīye, ušme matrasṯlə frēr.
002. wīl ḥōna, ušme ilyas ḥažža, ṭlībin menne ḳeṣṭil matrasṯa.
003. niḥčiṯ ana ʕa ḏemseḳ, silḳiṯ ʕa ṣalḥīye mxaramča nitfoʕle ḳeṣṭa.
004. ē, ʕilliṯ ʕal-ōm matrasṯa mxaramča nitfoʕle ḳeṣṭa, wōb ḳeṣṭa p-ḥamša ḏahəb. ḏahbō!
005. ʕilliṯ willa nčḳīli šappa, hanna šappa maxtem b-ōm matrasṯa.
006. nčḳīli hanna šappa, šappa čūb ebər ʕárabeṯ.
007. ču mbaḳḳar ʕárabeṯ — ṭulyōnay.
008. mbaḳḳar keləmṯil «ahla w sahla».
009. ḳōyem mʕapparəl ʕa ḏokkṯa uppa barmilō, w hōḏ ḏokkṯil ʕillinnaḥ lēla uppa barmīla mlaḳḳaḥ b-arʕa, w hann barmilō haṯinnun p-ḥaṣṣil baʕḏ̣innun baʕḏ̣a summūrin.
010. arheṭ ayṯ iṯər kurəs, korsa līl w korsa lēle.
011. korsa šūne b-anna mayla w korsa b-ōṯe mayla, w hanna barmīla b-anna mistīḏa.
012. ayṯ narbīša, īle ḳuffōla hanna barmīla, ḥall lanna ḳuffōle, aḳīme, sallčil lanna narbīša b-anna barmīla.
013. išḳal hū, applīl narbīša līl, žabḏiṯ ana willa ḥamra.
014. ana nšōṯ w nmapplēle w hū šōṯ w mapplīl.
015. čūṯ ʕyōra, čuṯ kuppayōṯa la-ḥetta niḏeʕ inne mō ščinnaḥ.
016. ana nžōbeḏ w nmapplēle w hū žōbeḏ w mapplīl, la-ḥetta ṯrinnaḥ isḳaṭ narbīša mn-īḏe.
017. iṯḳen hanna ḥamra sōyaḥ ʕal_arʕa.
018. la ana nḳatter raḳimenne w la hū ḳatter yaḳimenne, w nḳaʕyin ʕal-ann kursō exət šaxṣō bess, šaxṣō m-žapṣīn.
019. iʕber ʕlaynaḥ aḥḥaḏ ḳašīša, ḥiməl lōš šawfṯa, arheṭ izʕaḳ ʕlayhun.
020. ṯōlun, hū ṭaʕnunne w šaḳlunne, w ana šaḳlunni.
021. šwunn b-ʕarabōyṯa w šaḳlunni — īl ḳarrīpča p-ṣalḥīye — šaḳlunni leʕla.
022. aḏ̣illiṯ ṯlōṯa yūm mn-ōs sekərṯa niḏmex.
023. hanna ti iṯḳen ʕimm.
