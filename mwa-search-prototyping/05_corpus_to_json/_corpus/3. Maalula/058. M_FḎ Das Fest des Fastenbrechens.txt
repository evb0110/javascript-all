001. ṣbōḥəl ʕēḏa zlillun hōḏ_ommṯa.
002. hanna ḥarīma ḳōyman ʕṣofra, yīb xnišall payṯyōṯen w ḥayyirall ḥalayy mnə-ʕrōba.
003. zlallen ʕṣofra yzūran.
004. ti īla mīṯa zlōla zayrōl mīṯa.
005. šōḳla ʕemma žorəzṯil warta másalan yā ayyīṯa ḳalles ās, hanna ti mišwille — baʕʕeḏ meʕlax — ʕa ḳabrō, yā sība m-payṯa žorəzṯil warta w zlillun.
006. zōyrin ellel, yīb hanna ḥarīma xullen žmīʕan.
007. uxxul mōn ʕamzayerəl miṯōye.
008. ḳaʕyallen ḳalles, uxxul mōn ḳōr fēčḥa l-miṯōye w ṭaʕnill ḥalayhen hanna ḥarīma w ṯyallen.
009. ti īla emma, zlōla ʕa emma mʕayiḏōla, p-payṯa yaʕni.
010. mōrḳa l-ʕal_emma mʕayiḏōla, ṯyōla ʕa payṯa ṭabʕan.
011. xett bnōya mʕayiḏilla.
012. ti ṯēle liʕlayhun másalan ḥarīma ti īla ḥōṯa, berča ṯyōla mʕayiḏōla, w ḳaʕyillun mafəṭrin w minbaṣṭin w mʕayiḏill baʕḏ̣inn.
013. ṯēn yōma ṭaʕnill... ti īle ḳarrība, ṯēn yōma ṭaʕəl ḥōle w zelle mʕayeḏəl ḥōṯe másalan, l-berče, l-ḳarrībe, mḏ̣ayifill baʕḏ̣innun másalan.
014. mō mišwin? šarāb, mišwin naḳrašča, mišwin mō ōṯ b-anna payṯa ḥalyūṯa, mō ōṯ šukalāta, mḏ̣ayifill baʕḏ̣inn.
015. msawəlfin ḳalles, w uxxul mōn ṭaʕell ḥōle w zelle ʕa payṯe.
