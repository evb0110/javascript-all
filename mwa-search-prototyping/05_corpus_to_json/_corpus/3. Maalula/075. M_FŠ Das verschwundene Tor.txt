001. ōṯ aḥḥaḏ, ušme sarkes ḥalabō — ḳayya ṭabb —, rōḥem xann yišw nuḳṭōṯa.
002. zelle ʕa payṯil bē brōm daʕbūl, ʕa bawwōpča tīḏun.
003. bawwōpča baʕʕīḏa m-ʕa ḏokkṯil ḳaʕyin hinn erraʕ.
004. xalaʕəl bawwōpča w šaḳella ʕa payṯil žurži faḏ̣lo, mišwēla ellel.
005. mʕōwet l-ġappil bē daʕbūl, w bē žurži faḏ̣lo la iḏeʕ inne mō ōṯ elbar b-ḏōrča w xett ḥrinōy.
006. mʕōwet l-ġappil bē daʕbūl, amellun: «mbayyan čūba bawwōpčxun.»
007. «wrāx ex čūba bawwōpčaḥ?»
008. amellun: «čūba, nuḥčōn iḥmun!»
009. nōḥčin ḥōmyin, yiʔ — čūba bawwōpča.
010. «tawwrōn ank_ayba!»
011. amerlun: «ḥmōn hōxa ġapplə šbabō!»
012. zlillun l-ellel miščaḥyilla ġappil bē žurži faḏ̣lo.
013. haʔ, ḳattar hinn w žurži faḏ̣lo: «činġiblēḥ bawwōpča!»
014. «laʔ, ču ninġiblēlxun bawwōpča, wrāx yā ġmōʕča, alō wkīlxun ču nyaḏḏeʕ!»
015. iṯḳen yamēlun, baʕdēn la-ḥetta iḏeʕ inne sarkes ḥalabō šawwīllun loʕəpṯa la-ḥetta ysaḳḳṭenn b-baʕḏ̣inn.
016. hū šaġəlṯil mazḥa, ču maḳṣet inne yḳattrun b-baʕḏ̣inn, bess xann ʕammōzaḥ.
