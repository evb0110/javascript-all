001. ʕisər w ḥamša p-xanunō awwalnō maḥkem ʕēḏəl milōte.
002. ʕisər b-yarḥa aw ḥammeščaʕsar b-yarḥa mballšin ommṯa yhayyrun l-ʕēḏa.
003. mayṯyin ḥiṭṭō w xušnō w sʕarō  w zarʕillun p-ṣaḥnō zʕūrin xann, ḥetta yirbun.
004. bess yirbun, iḳḏum m-ʕēḏa b-iṯər yūm, mišwin mʕarrṯa m-warḳōṯa w sažərṯa kuḥkulla, w mišwill lann ṣaḥnōylə zrīʕča b-leppil lōm mʕarrṯa.
005. w mišwin šaxṣō w xarufō w ma xarufō w ʕalōmča l-mažūs waḳčil ayyīṯin htiyōṯa lə-mšīḥa.
006. w hōs sažərṯa mzayynilla xann misti payṯa.
007. w yīb žahhīzin xett xōla, šōhrin ʕrōba, ōxlin w šōṯyin ḥamra lə-ʕṣofra.
008. ʕṣofra zlillun ʕa ṣlōṯa, mṣallyin w ṯyillun mnə-ṣlōṯa ʕa payṯa.
009. bess yiṯyullun ṯēni yōma, xull imōma mintōrin ʕa baʕḏ̣inn, mʕayiḏill baʕḏ̣inn.
010. ḳarribō w ahlōyṯa w ərfiḳō w əstiḳō xull imōma mintōrin mʕayiḏill baʕḏ̣inn.
