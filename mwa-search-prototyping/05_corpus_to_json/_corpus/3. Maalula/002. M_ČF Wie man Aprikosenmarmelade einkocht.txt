001. b-yarḥič čammuz — yā rrīxa ʕomra — miščawyan mišəmšōṯa.
002. ḏukkil miščawyan baḥ naḥḥčess sella w niḥḥuč ʕa šiḳya nḳuṭfennen, w nimḥammlillen ʕa ḥmōra w nmayṯyillen.
003. niṯyillaḥ ʕa payṯa nmašiġillen.
004. nmišwillen b-ʕurpōla ḥetta yṣaffull mōya la yḥumʕan.
005. bess yṣaffull mō nimfallkillen uxxul eḥḏa b-eḥḏa.
006. nmaḳimill bizrayhun w nmišwillun m-maʕžna rabb w nmayṯyill lanna sukker.
007. bess nfallkenn w nḥassel, nmišwill sukker ʕlayy.
008. nmišwillun p-šimša mett felkiš šaʕṯiz zamōna yīb aḏab sukker.
009. nmaʕkillen w nimṣaffyillen m-maḥḥōlča yā m-muṣfōyṯa.
010. nimṣaffyillen ʕa mahlinnaḥ ḥetta naḳimett teflen w l-xulle minnayy ṣaʕṯen.
011. nmayṯyill maʕžna w nmišwille ʕa ṯeffṯa, w nṯōḳnin nmaḏəlḳin erraʕ menne ḏlūḳa.
012. mḳaʕḳaʕ tarč ḳuʕḳʕīyan, nḳaššill lōḳ ḳalles ti sukker, ču manfaʕ ṣafərṯe, w nmaḳimillen.
013. nmassḳillen ʕa ʕakkarō, nmayṯyiss satrō w əṣ-ṣunyōṯa, nimfaḏ̣ḏ̣yill_atar lanna marmalāt bē.
014. baḥ nisḳel iṯri ṯlōṯa yūm nsōlḳin w nnōḥčin ʕa ʕakkōra w nimḥarrkille l-ḥetta yanšef.
015. bess yanšef nimʕappyille p-ḳaṭramizō, w nmayṯyill lanna ḳaṭramīza, nḳōtrin aʕ1e šaḳəfṯa ḥuwwōr w nmišwille xet_əp-šimša mett šoppṯiz zamōna, yīb iṯḳen kayyes.
016. nmaḥḥčille w nṭamrille l-šičwōyṯa, w baʕdēn nmaffḳin awwal b-awwal p-ṣaḥna w nōxlin.
