001. b-ʕēḏ rayšil ešna aʕzmiččis sarkes ḥalabō l-ōxa nʕayyeḏ anaḥ w hū.
002. axlinnaḥ w aḳam infeḳ, aḳam infeḳ l-elbar.
003. ikmaš xēfa w miḥne ʕa šbabaynaḥ, willa iṭḥaš hanna ballōr w ḳaṭəʕlə šrīṭəl kahraba, iḳḏaḥ nūra.
004. mō mxammnin hinn miskinō? innu ḏ̣arblə rṣōṣa.
005. lorkaʕ karr yḳūmun m-ḏukkaṯinn, l-ḥetta arḳtaṯ ḥalōyṯa.
006. infeḳ ruzḳalla, iṯḳen mḳattar hū w šbōbe — aḥḥaḏ ármanay.
007. amelle: «bnōṯaḥ ti čabrall ballōr!»
008. amelle: «wrāx bnōṯ čūban hōxa, ayban b-naḥḥīṯəl maʕrba.»
009. amelle: «bnōṯax ti čabrall ballōr!»
010. infeḳ ti čabril ballōr, iṯḳen zōʕeḳ: «hanna sarkes daʕbūl ti čabril ballōr, hwōyṯa mn-ōxa maḥḥīya, aw sarkes užīya, hanna fankūsəl xalpa.»
011. w haṯinn aʕleḳ b-baʕḏ̣inn w anaḥ hōxa nḏ̣ōḥkin.
012. mrōžaʕ mamellun: «sarkes daʕbūl, hanna čabərlēlxun ballōr, aw sarkes užīya.»
013. ḥetta iṣmeč w anaḥ maḏ̣ḏ̣laḥəl šahərṯa lə-ʕṣofra ʕa ḏ̣eḥka, ʕa čbōrəl ballōr w ḳḏōḥən nūra.
