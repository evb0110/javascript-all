001. ʕeḏəl barbōra maḥkem b-arpʕa xanunō awwalnō.
002. miḥčaflin bē baḥar bə-blōtaḥ w b-ġayrlə blōtaḥ.
003. mišwin iḥəl, išher hanna ʕēḏa b-iḥəl, p-xōl iḥəl.
004. šōlḳin ḥiṭṭō. uxxuš šunīṯa p-payṯa mišwa l-ʕaylṯa ḥiṭṭō w ḳaṭōyef w šiklōyəl iḥər baḥar w ṭiflō minbaṣṭin bē.
005. mxassyin ʕa ffayy w mišwin masāxir w mižčamʕin xullun sawa w mintōrin, tōḳḳin w rōḳḏin w zōʕḳin:
006. barbōra yā barbōra, // yā ḳattēšča muxčōra.
007. ṯōle ōbuš šannis sayfa yimḥinniš, // iṯḳen sayfa ṣunnōra.
008. w mḏ̣ayifillun, uxxul payṯa mḏ̣ayifillun bē pšōṯa w ṯinō w ġawzō w mlabbas w šukalāta w mappyillun ḳiršō.
009. mwazzʕillun ʕa baʕḏ̣inn w minbaṣṭin baḥar.
