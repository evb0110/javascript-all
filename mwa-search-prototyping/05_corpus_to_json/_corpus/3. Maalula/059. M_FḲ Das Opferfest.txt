001. b-ʕīd əl-ʔaḍḥa ti izel ḥažžež ʕa ḥažža w ču ḏ̣aḥḥ əb-ḥažža, bess yṯəle ʕīḏ əl-ʔaḍḥa, ṯēle ʕa blōte másalan, mayṯ ḏbīḥča, bess batta čīb hōḏ ḏbīḥča lā eḏna zīla wala ġrīḥa wala xtīša wala uppe mett alō xalḳe, liʔannu ḏ̣ḥīṯa ġēr ma ġērlə ḏbiḥōṯa yaʕni.
002. ḏ̣ḥīṯa batta čīb ṣōġ msallma, lā uppe mett másalan ábatan ábatan, batta čīb xulla ext ḥḏučča, ṣāġ salīm.
003. mayṯyilla másalan, w ṯēle naxesla, manwēla hōḏ másalan ʕa nīṯəl marōye yaʕni, ayṯna yḏ̣aḥḥenna.
004. hū čū ōxel menna, mōrəl ḏ̣ḥīṯa ču maḥiḳḳle yīxul, yḏuḳenne bnaw bnawb, yīxul menna.
005. baʕdēn mfarrḳilla másalan, uxxul aḥḥaḏ mfarreḳəl... yaʕni ti baʕēle.
006. xull ti žōhez aʕle ḥasənṯa lə-fḳīra mfarəḳlēle, fareḳəl lōḏ ḏbīḥča w ḳasemle w mfarəḳlēle hōḏ ḏbīḥča b-ʕēḏəḏ̣ ḏ̣aḥḥīye.
007. w ṯyillun másalan, ti īle mīṯa batte yzelle yzurenne.
008. šōḳlin ʕulpōṯəl iḥəl, šōḳlin m-payṯa xetti.
009. zamanōyəl awwalča waybin mišwin xōla p-payṯa, imōḏ lorkaʕ išw xōla p-payṯa.
010. imōḏ ʕamšōḳlin ʕa ḳabrō ʕolpṯil iḥəl, šōḳlin metti, mḏ̣ayīfin, w mḏ̣ayīfin p-payṯa iḥəl yaʕni másalan.
011. ē, hanna ti mišwille b-ʕēḏəl aḏ̣ḥa yaʕni, liʔannu ḥalal, ḏ̣ḥīṯa ḥalal.
012. ti mḏ̣aḥḥ... ōṯ ommṯa min dūn yaḥižžun, w bə-ḳotərṯun yḏ̣aḥḥun, lōzim yḏ̣aḥḥun.
013. yaʕni ḥalal ḏ̣ḥīṯa, liʔannu brahīm əl-xalīl ṯōle yḏ̣aḥḥell_ebre yaʕni.
014. ē, w lōzim xull_aḥḥaḏ... yaʕni hanna ʕēḏa čūb bess s-sarḳōy.
015. hanna ʕēḏa s-sarḳōy w l-ḳuryōy, yaʕni ʕēḏəl aḏ̣ḥa hanna ʕēḏa lə-brahīm xalīl.
016. yaʕni lōzim sarḳōy w ḳuryōy yaʕni miḥčaflin bē.
017. čūb hanna ʕēḏa bess sarḳōy mḏ̣aḥḥyin bē — la?!
018. ḳuryōy mḏ̣aḥḥyin ḳurpōna, nōxsin ḳurpōna, w sarḳōy mḏ̣aḥḥyin ḏbiḥyōṯa.
019. ē, hanna ʕēḏəl aḏ̣ḥa yaʕni.
