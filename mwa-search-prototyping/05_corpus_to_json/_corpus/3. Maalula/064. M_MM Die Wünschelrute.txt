001. b-zamōne ṯōle aḥḥaḏ dumōnay l-ōxa, ōmar mbaḳḳar p-šaġəlṯil mōya p-ḳīsa.
002. ḳōymin ḥamyille ṯlōṯa arpʕa ḥōḏ mnə-blōta, mamrille: «ōṯ ḏokkṯa hōxa nšakkīkin bā uppe mōya. šwā maʕrūfa ṯāx əḥmeḥī maẓbūṭ willa lā!»
003. ḳōyem iṯḳen mallex ʕimmayhun.
004. ṯēle, b-īḏe ḳīsəṯ ṯinō, ex šōʕba, ṭaʕenle b-īḏe w mallex.
005. ḏukkil infaḏ l-ḏokkṯil ōṯ mōya, ḳōyem ḳīsa maḥən l-mayla ḳummanō, ʕa mayla rʕō.
006. iṯḳen batte yhattell lanna ḳīsa ʕa mayla ruḥəlnō, ḳīsa l-ḥōle nōḥeč, zaxēle w nōḥeč m-mēḥḥič, ōmar: «hōxa ōṯ mōya!»
007. iṯḳen hanna šaʕba ti mawžut w ʕamfarraġ aʕle, iṯḳen šaḳlill lanna ḳīsa mn-īḏe, w mallxin xett hinnun yiḥmun innu xett ʕimmayhun ṯōḳna hōḥ ḥarəkṯa willa lā.
008. lōmar čažles hōḥ ḥarəkṯa ʕemmil barnaš ábatan.
009. m-žoməlṯa ana šaḳliččil ḳīsa menne, ṯiḳniṯ n... ṭaʕničče w ṯiḳniṯ nmallex.
010. bess ninfuḏ l-ġappil lann mōya, ṯōḳen zaxīl ḳīsa w ṯōḳen nōkes m-mēḥḥič.
011. ana nōmar: «yā tara, ana... hū ʕamnōḥeč willa šaġəlṯa ču maẓbūṭ?»
012. ana nimʕōwet nimʔaxxar ʕa roḥla, nimʕōwet nkamešle, w bess ninfuḏ l-ōḏ ḏokkṯa ṯōḳen miḥəčni.
013. ḳōyem hū hanna, amellun — ʕamʕaynīl w ʕamfarraġ aʕəl — amellun: «hōš iṯḳen ġappayxun aḥḥaḏ, lōfaš čimʕaḏḏbilli līl.»
014. w menna ṯiḳniṯ atar ana ukkmil aḥḥaḏ batte yiḥmell arʕe iza uppa mōya, ṯēle maʕziməl.
015. nṭaʕell ḥōl w nzilli, nḳōṭaʕ ḳīsa, ḳīsəṯ ṯinō ex šōʕba w nšaḳelle w nzilli nimtawwarle b-arʕe.
016. bess ninfuḏ l-ḏokkṯil mōya, namelle inne hōxa mōya.
017. ḥōfar, nōfeḳ ġappe mōya.
