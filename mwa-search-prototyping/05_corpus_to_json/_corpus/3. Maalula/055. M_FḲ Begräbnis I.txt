001. awwal mil mōyeṯ mīṯa w yōḏʕin marōyəl mīṯa batte yīmuṯ, lōb ōṯ aḥḥaḏ ḳōr əb-ḳurʔān mayṯēl ḳurʔān w ḳōr bē.
002. ḳōr b-rayšil mīṯa másalan l-ḥetta čiffuḳ rūḥe.
003. bess čiffuḳ rūḥe, mṭaməṣlille ʕaynōye w ṭabəḳlille ṯemme w ḳatərlille ḏwōṯe w ḳatərlille ruġrōye w matirille ʕa ḳebəlṯa.
004. w ḳōymin b-axerča másalan, mayṯyill kafnō, mhayərlille kafne, w mayṯyin ḏbīḥča, naxsilla w mišwin xōla.
005. baʕdēn másalan aspille ʕa žēmʕa, mṣallyin aʕle w ḳōryin maʕ rūḥe, w ṭaʕnille w aspille w ḳabrille.
006. yīb pḥišill ḳabre w ḥayyirille, ḳabrille w ṯyillun.
007. ḳōryin p-ḥaṣṣir rayše xetti exma kilman ṣlōṯa w ṯyillun ʕa payṯa.
008. yīb šawwīyin marōye mett xōla.
009. ti batte yīxul ōxel, bōʕ yičraḥḥam mičraḥḥam, w ti ču bōʕ yičraḥḥam šōṯ finčōl ḳahwe aw kuppōyṯiš šāy w ṭaʕəl ḥōle w zelle ʕa payṯe.
010. w marōye mett mičbaḳḳyin ṯlōṯa yūm, mišwin xōla w minʕažḳin.
011. xett yōməṯ ṯlōṯa yūm xett mʕawītin nōxsin w mʕawītin mišwille waḳəʕṯa, w maʕzmitt ti batte yaʕzmunne másalan, w ḳaʕyillun xett ōxlin.
012. xett ḳōryin maʕ rūḥe w ṯēle šayxa mawhiblēle ḳrōṯa.
013. mičbaḳḳya atar l-irpiʕ yūm.
014. bōṯar irpiʕ yūm mʕawītin xett mayṯyin ḏbīḥča, naxsilla.
015. xett mišwin waḳəʕṯa, ti batte ybaššlunna, w xett maʕzmitt ti bōʕ, ti bōʕ yaʕni yaʕzmunne.
016. xett mišwin xōla alūla aw ʕrōba, ʕa hwōyəl waḳča yaʕni, w axlilla.
017. w ḳōryin maʕ rūḥe w ḥasslinnaḥ, w ukkil mōn zelle ʕa payṯe.
018. hōḏ uṣūl l-mīṯa ġappaynaḥ anaḥ.
