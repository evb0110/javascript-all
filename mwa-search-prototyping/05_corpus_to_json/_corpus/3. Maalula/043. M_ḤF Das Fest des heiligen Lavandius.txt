001. baḥ naḥək maʕ ʕēḏ mar lawandīyus.
002. ʕēḏ mar lawandīyus maḥkem šobʕačaʕsar bə-ḥzīran uxxl ešna.
003. hanna yōma, yōmlə sčašhet bē hanna ḳattēša šwunne ʕēḏa lēle.
004. uxxl_ešna šobʕačaʕsar bə-ḥzīran ʕēḏ mār lawandīyus.
005. sōlḳin šappō ʕa ʕakkōrlə klēsya ti mar lawandīyus, yīb žammīʕin ḥawḏ̣ō ḥawḏ̣ō m-ḳaṭma w kōza, mšaʕʕlillun nūra.
006. mšaʕʕlillun nūra tūrčil mantūrəl ʕakkōra ti klēsya w ḳesma mačimmin taḳḳižž žarsa.
007. mačimmin xann, mett taḳḳižž žarsa, mett mšaʕʕlinn nūra w mett mʕannyin lə-ʕṣofra.
008. hanna xann waybin b-awwalča.
009. hōš mačimmin šaʕʕīlin nūra w taḳḳižž žarsa š-šaʕṯa ṯarčʕasər b-lēlya.
010. ṯarčʕasər b-lēlya uxxil mōn zelle ʕa payṯe.
011. ṯēn yōma, šaʕṯa eʕsar, ōṯ ṣlōṯa bə-klēsya.
012. mišwin xenša w sōlḳin ommṯa mṣallyin.
013. b-ōṣ ṣlōṯa ḳaʕēle ḳašīša mawʕez w maḥək maʕ ḥayōṯəl mar lawandīyus m-waḳčil ixleḳ, waḳčil iṯḳen našarəl taʕwṯa w mallex w miččahtille xann l-ḥetta sčašhet.
014. hanna hū xulle sawa ʕēḏəl mar lawandīyus.
