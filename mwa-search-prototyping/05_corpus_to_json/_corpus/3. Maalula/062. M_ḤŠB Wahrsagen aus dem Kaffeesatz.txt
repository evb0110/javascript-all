001. hačči ḳommax tarba, w hanna tarba yīb čiḳəʕ bax čallex bē.
002. tarba iḥəl w roḥəl lanna tarba bax čišmaʕ b-žamʕəṯlə ḥḏawōṯa.
003. hōž žaməʕṯa čīb čmapṣuṭ bā baḥar.
004. baʕdēn īx saməkṯa hōxa w hōs saməkṯa ḥammīla p-xebra iḥəl w hanna xebra m-tarba baʕʕeḏ.
005. čšamaʕle w čīb čmapṣuṭ bē baḥar.
006. baʕdēn batte yṯēx ḏ̣ayfō w hann ḏ̣ayfō ḳarreb batte yʕullun leʕlax ʕa payṯa w čīb əčmapṣuṭ bōn.
007. baʕdēn hačči čnawwi p-šaġəlṯa, mašrūʕa metti, činya, w hōš šaġəlṯič čnawwīla batta čiṯḳan.
008. ḳommax fasəḥṯa ḥuwwōr ḥalya baḥar.
009. baʕdēn hōxa: leppax ḥuwwar ex šāš w roḥəl lanna... lōb baḥərṯa xanni ti mtawwra ḥalya, īxi šaxṣa w hanna šaxṣa iḳəʕ xanni w naffeḳ ḥakya m-ṯemme w hanna ḥakya čšammīʕle w čmapṣuṭ bē.
010. čuppe mett ábatan.
011. ḳomme hōxa iṯər šuppōk w hann iṯər šuppōk muftaraž ḥalyin w yumōye ḥalyin.
012. ḳomme hōxa faṯəḥṯa ḥuwwōr ḥalya w hōf faṯəḥṯa misti payṯe w hū maḥbub.
013. maḥbub xann žaməʕṯa w hōž žaməʕṯa ʕammaḥəkyin b-ešme w maḥbub baḥar.
014. baʕdēn īle ḳattēša, hanna ḳattēša mar žuryes, mar sarkes, činya.
015. ʕala ṭūl mičwaḥḥ bē w ʕala ṭūl p-ḥaṣṣir rayše w iṭleb menne metti w batte yapplēle.
016. baʕdēn īle ʕayna xann faṯṯīḥa ex ballōrčil káhraba, w hōʕ ʕayna ḳūre, ču baʕʕīḏa meʕle.
017. w baʕdēn hōxa īle ex šʕōʕa w hanna šʕōʕa šaʕšeʕ p-ḥaṣṣir rayše ʕa bayyāḍ w aḥla m-xann čūṯ.
018. finžōnəl mūše iḥəl.
019. ḳomme iṯər šaxəṣ w hann iṯər šaxəṣ ḳarreb ḳarreb batte ysallem ʕlayy.
020. w roḥəl lann iṯər šaxəṣ ḳomme faṯəḥṯa ḥuwwōr ḥalya w hōf faṯəḥṯa misti payṯa.
021. w baʕdēn batte yaḥḏ̣ar žamʕəṯlə ḥḏawōṯa w hōž žaməʕṯa maḥḏ̣arla w yīb mapṣuṭ bā.
022. baʕdēn hū iḳəʕ w ču mōḥes w matri illa batte yallex p-tarba w hanna tarba yīb mapṣuṭ bē.
023. w ʕammuḏō xann muftaraž ḥalyin, bess b-yarkil finžōna ču iḥəl, uppe ṭuḥḥōla.
024. finžōnəl ḥabīb ḥuwwar ex šāš, w hōxa šaxṣa ʕamšōḳel w mapp hū w hū p-ḥakya.
025. w hanna šaxṣa ʕamšawbar b-īḏe xann w naffeḳ ḥakya m-ṯemme w hanna ḥakya ču_ʕžīble.
026. tayyīrəl ḥaṣṣe w allex, ču_ʕžīble.
027. baʕdēn īle ʕayna hōxa šaʕšīʕa ḥalya.
028. w hōxa šaxṣa xanni, batte yišmaʕ m-ṯemme ḥakya w hanna ḥakya bə-xṣūṣəl mett šaġəlṯa.
029. hōš šaġəlṯa batta čiṯḳan misti payṯe.
030. ḳomme iṯər šuppōk w hann iṯər šuppōk muftaraž ḥalyin.
031. baʕdēn yawna xanni w hōy yawna p-ṯemma xebra iḥəl, w hanna xebra šamaʕle p-kayyes.
032. hōxa misti payṯa ḥuwwar ex šāš, čuppe mett w aḥla m-xann čūṯ.
