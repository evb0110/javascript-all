001. ōṯ aḥḥaḏ ušme milād mayyōla, ḥrēna ameṯ — alō yarəḥmenne — ṯḳelle mett ʕisər išən.
002. hanna wōb šaḳwṯa ḳalles, ūle mušəklō.
003. tiḏōye, mett yičnīḥun menne mzappnin ḥaḳla, mett yiṯḳan ytufʕull aġrit tarba, w zlillun msaffrille mšattrille ʕal_amērka.
004. marəxpille m-bayruč w zelle.
005. mōṭ l-marsīlya, mifčkar b-ʕēḏəl mar sarkes bōṯar ʕisər yūm batte yiṯḳan.
006. ōmar: «baṭṭliṯ nzill ʕal_amērka. batt nʕōwet nʕayyeḏ, naḥəḏ̣rell ʕēḏa w baʕdēn nimsōfar.»
007. infaḏ l-marsīlya, aḳam ʕōwet m-ḳomma r-roḥla.
008. ṯōle ʕa bayruč w ṯōle l-ōxa ʕa blōta, willa tiḏōye ḥmunne ṯōle bə-slōmča.
009. «ʕaya ʕawītič?»
010. amellun: «ana šatərčunn iḳḏum m-ʕēḏəl mar sarkes b-yarḥiz zamōna. mann naḥəḏ̣rell ʕēḏa w baʕdēn nzill.»
011. amrulle: «ē, ḳiršō ti zapəllaḥəl ḥaḳla bōn čūṯ ġayrayy, tafəʕlaḥlun aġril tarba. mina baḥ nayṯēḥ bə-slōmča?»
012. amellun: «ē, ana baṭṭliṯ nzill lakōn. mann nʕayyeḏ w baʕdēn sčaflun.»
013. w ḳʕōle hōxa — alō yarəḥmenne —, w čʔahhal w iḥḥ hū w eččṯe baḥar.
014. ṯōle psōna w eččṯe nifḳaṯ baḥar berčil ḥalal, manẓūm.
015. rappaččl_ebra w šwačče zaləmṯa manẓum.
016. hū — alō yarəḥmenne — maḏ̣ḏ̣nil ʕomre p-šaġlōṯa bila ṭaʕəmṯa w ameṯ baʕdēn.
