001. ōṯ šunīṯa, w hōḏ šunīṯa ṭʕīna.
002. mn-ōxa l-ōxa mīṯaṯ, aspunna ḳabrunna.
003. ōṯ ġabrōna, wōb b-ġayrib blōta w ōṯ.
004. infaḏ b-lēlya, willa iščaḥ ḥessa ġammeḳ.
005. hū w mallex w hanna ḥessa ʕammaḳreb aʕle, hū w mallex w hanna ḥessa ʕammaḳreb aʕle, xann ḥetta infaḏ l-ḳabrō.
006. ḏukkil infaḏ l-ḳabrō, ifčham hanna ḥessa m-ḳabrō.
007. hanna ġabrōna ču yaḏḏeʕ, ṯēle mšaʕʕel.
008. amrulle: «flanōyṯa», — maḳərbōle xett hī —, «flanōyṯa mīṯaṯ ḏ̣aḥwṯa w zallun ḳabrunna tuġray.»
009. zelle hū w arpʕa ḥamša ḥōḏ ʕal-ōm mʕarrṯa, willa hōš šunīṯa ḳayyō ṭōba.
010. išw mrōyṯa ʕa ṯemma, ščḥunna uppa rūḥa.
011. ṭaʕnunna w ayṯunna.
012. ayṯunna, ayṯulla ḥkīma, appēla mḥaṭṭō appēla twayōṯa — aṣḥaṯ.
013. ḏukkil aṣḥaṯ hōš šunīṯa, la amrulla innu: hašš xann xann čmīṯa w affḳaḥliš m-ḳabrō.
014. ayṭbaṯ w bōṯar ṯlōṯa arpʕa yarəḥ xallfaṯ.
015. ayṯaṯ čawmil bisinō.
016. amrulla baʕdēn bit-tadāruž ex iṯḳen ʕemma.
017. ḳōyem mšammyilla — l-ōš šunīṯa — mšammyilla bēt il-miyyet.
018. w čxallfaṯ bōṯar menna, ayṯaṯ arpʕa ibər, činya ḥamša w ḳayyō kenwṯun l-imōḏ w l-emḥar bēt il-miyyet.
