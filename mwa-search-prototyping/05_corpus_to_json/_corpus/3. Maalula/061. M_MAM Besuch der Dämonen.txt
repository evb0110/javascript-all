001. wōṯ ḥormṯa ʕamṭōḥna b-reḥyiž žēmʕa.
002. wōṯ reḥya, imōḏ hann xullen zīlan riḥyōṯa.
003. imōḏ čūṯ minnayy, xullen iṭfal yumōyəs saylō, iṭfal.
004. ḳaʕya willa la iḥmaṯ illa iʕber aʕla, iʕber aʕla, iḏʕaṯ hī.
005. asab ḳamḥa amrulla: «baḥ nišw ḥlōṯa.»
006. amrōlun hī: «ana nmappōlxun ḳamḥa. zlōn ayṯun lagan w ṯallxun!»
007. zallun ayṯ lagan w šomna w tepsa w ṯōlun.
008. la irṣaṯ čappēlun ḳamḥa hī.
009. ḏukkiṯ ṯōlun atar, amrōlun: «baḥ nišw ḥlōṯa.»
010. appallun ḳamḥa w ʕarkunna w sawwunna, lōḥ ḥlōṯa, w ṯōlun battayy yšuḳlunna w yuspunna.
011. šammaṯ hī, ōmra: «b-ism_iṣ-ṣalīb» w ḳamṭaččil lagan.
012. ōḏ̣el lagan l-činya emmat ōḏ̣el, hann bē ʕažaž xōnum ōḏ̣el lagan ġappayy ʕa zamanōyəl žittawōṯun.
013. ḳamṭačče, mō amrulla hinn w naffīḳin? hōḏ maḳərfa hōk keləmṯa!
014. amrulla: «ṭuzz b-ḏiḳniš ya hišme!»
015. hī ušma hišme, amrōlun: «ṭuzz bə-ḏiḳəl ti šwull ḥlōṯa w la aḏaḳ menna mett!»
