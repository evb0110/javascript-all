001. ʕēḏ mar žuryes maḥkem ʕisər w ṯlōṯa b-nīsan.
002. ʕrōba zlillun ʕa ṣōḥṯa ti mar žuryes ḳommil maḳōma.
003. faṯḥiṯṯ ṯarʕil maḳōma w ḳaʕyillun tōpkin šappō w šappōṯa, w ġabərnō w zuʕrō w rappō xullun sawa mižčamʕin w tōpkin.
004. kōmšin b-ōt tabəkṯa, yīb ōṯ aḥḥaḏ ikmeš b-awwalčit tabəkṯa, tōḳeḳ ʕa durbakke w ḥrēna mʕanni, w xullun mʕannyin roḥle.
005. misḳillin xann ʕamtōpkin l-ṯarčʕasər b-lēlya, l-ʔeḥḏa, eḥḏaʕasər xann ḥetta yḥasslun.
006. baʕdēn uxxul mōn zelle ʕa payṯe.
007. ṯēn yōma ʕṣofra, šaʕṯa ṯmōn, ōṯ ṣlōṯa.
008. maffḳill kursō mnə-klēsya w mišwillun p-sōḥṯa ḳommil maḳōma w mṣallyin.
009. bess yḥassel xenša w čḥassel ṣlōṯa, xett mražīʕin tōpkin ext_awwal yōma lə-ʕrōba.
010. xull_imōma tbōka w əʕrōba xett mačimmin šhīrin l-šaʕṯa ṯarčʕasər, eḥḏa, ṯarč, l-ḥetta yḥasslun, ḳall mil bōʕin.
011. hanna hū, hī tabəkṯa ti ṯōḳna b-ʕēḏ mar žuryes.
