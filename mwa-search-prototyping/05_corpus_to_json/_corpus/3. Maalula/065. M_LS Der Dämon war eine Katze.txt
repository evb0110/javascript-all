001. īl ḥōla, wōb iḏmex, wōb iḏmex.
002. ayyiṯille ʕrōba ġallōyṯil ḳahwe, malya ḥalba iḥəl.
003. aḳam hanna axlil ḥalba w affnil ġallōyṯa b-arʕa.
004. ṯalla ḳeṭṭa, batta člaḥwsell ġallōyṯa, l-ḥalba iḥəl, batta člaḥwsell lanna ḥalba, l-ʔaṯril ġallōyṯa.
005. ḳōmaṯ aḥḥčaččil rayša b-ōġ ġallōyṯa, lorkaʕ rayša infeḳ ʕemma.
006. ṯiḳnaṯ mafizza b-anna mēssiḳ, batta čxallṣell baʕḏ̣a, ʕaṣṣ rayša b-ōġ ġallōyṯa.
007. atar ġallōyṯa ti ḳahwe ūla ḏenpa, w ḳeṭṭa ūla ḏenpa.
008. ṯiḳnaṯ mafizza, arkeš hū.
009. aptaṯ mafizza batta čxallṣell rayša, čaffḳerr rayša m-ġallōyṯa, lōmar yinfuḳ.
010. arkeš hū, xammen šiḏanō ʕammafizzin.
011. w mafizza mafizza mafizza batta čxallṣell baʕḏ̣a ḳeṭṭa, mašippa w hōġ ġallōyṯa b-rayša, w ġallōyṯa ḏenpa w ḳeṭṭa ḏenpa xann.
012. «hanna šēḏa b-iṯər ḏinəp», ōmar: «šēḏa b-iṯər ḏinəp.»
013. ḳʕalla mafizza, hū, žefča mʕallḳa p-xoṯla.
014. batte yayṯell žefča yḳawwsenna, lorkaʕ karr yīḳum.
015. hōṯa ḏayyīḳa w ballōš yalla yalla yalla maniṭṭa b-anna mēssiḳ w ḥōpṭa hōġ ġallōyṯa.
016. ē, lōmar, la karr, aḳam ōčem ikbet b-ḏokkṯe w iḳəʕ, w hōṯa mafizza.
017. xann ḥetta aḥkem tarba ʕa ṯarʕa w nifḳaṯ l-elbar.
018. nifḳaṯ l-elbar ʕa baranda, afizzaṯ ṯalla ʕa šūḳa, saḳṭaṯ hī w ġallōyṯa ʕa šūḳa.
019. baʕdēn hanna ḥetta aṣəḥ ōmar: «yī m-ti ḳeṭṭa, ʕamlaḥwsōl ḥalba m-ġallōyṯa, w hann čūb šiḏanō hann.»
020. aḳam inḥeč l-erraʕ ʕa tarba, affḳlēl ḳeṭṭa rayša m-ġallōyṯa w ayṯnil ġallōyṯa w ṯōle.
021. mxammella šiḏanō. ḥasslaṯ.
