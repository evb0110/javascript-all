001. rumiš — yā rrīḥa ʕomra — ṯōlun bē ḥaṯnaḥ aʕzmunnaḥ ʕa ḳṣōṣəl ʕōna, w ʕala bina batte yzelle mūše w ōblə brōm.
002. ḳaminnaḥ w zlinnaḥ, ana w fādya, willa žmīʕin ṯlōṯa arpʕa ġabrūn.
003. kaʕmill lōx xarōfča, mkaččfilla īḏa w reġra, w īḏa w reġra, w mišwill lōx xarōfča b-arʕa.
004. yīb ḥrēna kʕīməl maṣfarča w hayyīrla, ḳaṣeṣla l-ḥetta yaḳəmlēla ġezzṯil ʕamra.
005. ṯēle ḥrēna atar mnaffeṣla, mnaḏ̣ḏ̣efla w lafefla w mišwēla ʕa xoṯla.
006. xann mett_eṯlaṯ arpaʕ šōʕ, uppe emʕa rayš l-bárake.
007. ḳaṣṣunnun w hanna ḥarīma ʕžīḳan atar.
008. eḥḏa mbaššla kūza ḥašš, w eḥḏa šakriyye w ruzya, w eḥḏa ʕammišwōt tabbūle.
009. w ōbəl xalil ʕamnayyarəl ʕaraḳ w əl-māza, w ayṯull lanna mšammaʕ w fartunne ʕa mluṯṯil lōḏ sahəlṯa.
010. w ṣafflaḥəl lann šiklō b-ann ṣaḥnō w b-žaṭō w ṣaffull lann kasōyəl ʕaraḳ w nṭīrin.
011. uxmil — baʕʕeḏ miʕlayxun — mʕawwyin xalpō, mōmrin: «ṯōle ōblə brōm w ṯōle mūše.»
012. nōfḳin mʕaynyin — čūṯ barnaš.
013. ē, aḳa mōrəṭ ṭarša amellen: «ē, šwēn xōla atar, baḥ nisḳel ninṭirillun? ixfen ommṯa.»
014. ḳaminnaḥ fannlaḥəl lann xalō, šulaḥlun b-ann ṣaḥnō w b-ann žaṭō w ṣaffunnun w ḳʕōlun.
015. axal w inəpṣaṭ w askar, čbaḳḳinnaḥ lə-ʕrōba.
016. w mō nbaṣṭinnaḥ, nmiščḥillxun čībin ʕimmaynaḥ.
